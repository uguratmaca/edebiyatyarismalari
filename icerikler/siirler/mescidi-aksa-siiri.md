---
layout: simple
headline: "Mescid-i Aksa Şiiri"
description: "Mehmet Akif İnan'ın Mescid-i Aksa şiirini buradan okuyabilirsiniz."
title: Mescid-i Aksa Şiiri
permalink: "mescidi-aksa-siiri/"
---

Mescid-i Aksa’yı gördüm düşümde  
Bir çocuk gibiydi ve ağlıyordu  
Varıp eşiğine alnımı koydum  
Sanki bir yer altı nehr çağlıyordu  
  
Gözlerim yollarda bekler dururum  
Nerde kardeşlerim diyordu bir ses  
İlk Kıblesi benim ulu Nebi’nin  
Unuttu mu bunu acaba herkes  
  
Burak dolanırdı yörelerimde  
Mi’raca yol veren hız üssü idim  
Bellidir kutsallığım şehir ismimden  
Her yana nur saçan bir kürsü idim  
  
Hani o günler ki binlerce mü’min  
Tek yürek halinde bana koşardı  
Hemşehrim nebi’ler yüzü hürmetine  
Cevaba erişen dualar vardı  
  
Şimdi kimsecikler varmaz yanıma  
Mü’minde yoksunum tek ve tenhayım  
Rüzgarlar silemez gözyaşlarımı  
Çöllerde kayıp bir yetim vâhayım  
  
Mescid-i Aksa’yı gördüm düşümde  
Götür müslümana selam diyordu  
Dayanamıyorum bu ayrılığa  
Kucaklasın beni İslâm diyordu  
  
Mehmet Akif İnan