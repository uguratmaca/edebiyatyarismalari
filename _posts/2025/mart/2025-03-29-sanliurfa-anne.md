---
layout: post
title: "Anne Konulu Hikaye Yarışması"
description: "Şanlıurfa İl Milli Eğitim Müdürlüğü liselerarası Anne Konulu Hikaye Yarışması'nı duyurdu"
category: articles
tags: [nisan 2025, hikaye yarışması, lise, şanlıurfa]
lastDate: 1745791200
dateHuman: "28 Nisan 2025"
attendance: "E-Posta"
price: "14 Bin TL'dir"
comTopic: "Anne temasına uygun Anne konulu hikâyeler"
organizer: "Şanlıurfa İl Milli Eğitim Müdürlüğü"
requirements: "Şanlıurfa Geneli Liseler Arası"
permalink: "anne-konulu-hikaye-yarismasi"
image: "https://edebiyatyarismalari.com/images/2025/mart/anne-konulu-hikaye-yarismasi.jpg"
excerpt:  "Şanlıurfa İl Milli Eğitim Müdürlüğü liselerarası Anne Konulu Hikaye Yarışması'nı duyurdu"
---

## Anne Konulu Hikaye Yarışması

Şanlıurfa İl Milli Eğitim Müdürlüğü'nün düzenlediği Liseler Arası "Anne" Konulu Hikaye Yarışmasının amacı; lise düzeyindeki öğrencilerin hikâye yazma yeteneğini geliştirmek, hikâyeler aracılığıyla öğrencilerde eleştirel düşünme, analitik beceri geliştirme gibi kazanımlar oluşturmak, öğrencilerin beyin fırtınası yapmalarına, yaratıcı düşünmelerine, buna bağlı olarak dili iyi kullanmalarına ve düşünce dünyalarını geliştirmelerine olanak sağlamak olarak belirlendi.

Değerler Eğitimi kapsamında öğrencilerin anne-babaya saygı duymalarını ve aile içi etkili iletişim kurmalarını sağlamak, "anne" duygusunun onlarda ifade ettiği anlamları ortaya koymak amacıyla yarışmanın düzenlenmesine karar verilmiştir.

Yarışmaya Katılım Şartları:

- Yarışmaya İl Millî Eğitim Müdürlüğümüze bağlı bütün resmî/özel okullarda okuyan lise öğrencilerimiz katılabilecektir. Sadece bir eserle başvuru yapılan yarışmaya gönderilen hikâyelerin daha önce yayımlanmamış ve başka bir yarışmada ödül almamış olması gerekmektedir.
- Başvuru yapılan eserin, Türkiye Cumhuriyeti Anayasası, Millî Eğitim Temel Kanunu ile Türk Millî Eğitiminin genel amaçlarına uygun olarak, ilgili yasal düzenlemelerde belirtilen ilke, esas ve amaçlara aykırılık teşkil etmeyecek şekilde hazırlanması gerekmektedir. Bu şekilde hazırlanmayan eserler değerlendirilmeye alınmayacaktır.
- Eser içeriklerinde geçecek olan özel ve tüzel kişilere ait isimlerin kullanımıyla ilgili yasal hak ve sorumluluklar katılımcıya aittir.
- Hikâyelerde; Türkiye Cumhuriyeti Devleti yöneticilerine hakaret ve alay konuları içeren, ırkçı söylemlere, müstehcen bir söze, siyasi içerik ve siyasi eleştiriye (herhangi bir parti lehinde veya aleyhinde), herhangi bir kişi, makam ya da markayı övüp/eleştirmeye, reklama, ahlaki değerlere uygun olmayan, maddi ve manevî duygulara olumsuz bir biçimde atıfta bulunan ifadelere yer verilemez. 
- Hikayelerin özgün, dil ve söyleyiş kurallarına uygun olması gerekmektedir. 
- Yarışmaya gönderilecek eserler, bilgisayarda word formatında, A4 kâğıt ebatında, Times New Roman yazı karakteriyle 12 punto büyüklüğünde yazılacaktır.
- Yarışmaya gönderilecek eserler üç sayfayı geçmeyecektir.
- Yarışmaya katılacak hikayeler,
- **annehikayeleri63@gmail.com** adresine gönderilecektir. 
- Öğrencinin "Adı-Soyadı, Telefon numarası" eserin son sayfasının altına yazılacaktır. 
- Her katılımcı, yarışmaya bir (1) eserle katılabilecektir. 
- Yarışmaya gönderilen eserlerin daha önce herhangi bir yarışmaya katılmamış veya herhangi bir yerde yayınlanmamış olması gerekmektedir. 
- Yarışmaya katılan eserler, sahiplerine iade edilmeyecek, yarışmacılar belirlenen ödüller dışında herhangi bir hak talep edemeyeceklerdir. 
- Yarışmada dereceye giren eserler, Şanlıurfa İl Millî Eğitim Müdürlüğü tarafından çıkarılan "Urfa'dan" dergisinde neşredilecektir. 
- Yarışmaya katılan öğrenciler, eserin tümüyle kendisine ait olduğunu, özgün olduğunu taahhüt eder. Ödül alan katılımcılardan bu taahhütleri dışında hareket ettiği anlaşılanların eserleri yarışma dışı bırakılacaktır. Ödül verilmiş olup sonradan bu yönde tespiti yapılanların ödülleri geri alınacaktır.
- Yazım kurallarında Türk Dil Kurumu İmla kılavuzu dikkate alınacaktır. 

### Anne Konulu Hikaye Yarışması Ödülleri

- Birinciye: 5 Bin TL'dir
- İkinciye: 4 Bin TL'dir
- Üçüncüye: 3 Bin TL'dir
- Mansiyon (Bir): 2 Bin TL'dir