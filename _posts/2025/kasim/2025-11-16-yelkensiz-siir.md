---
layout: post
title: "Yelkensiz Şiir Ödülü 2026"
description: "Yelkensiz Dergi Yelkensiz Şiir Ödülü 2026'yı duyurdu"
category: articles
tags: [ocak 2026, şiir yarışması, genel]
comments: true
lastDate: 1769814000 
dateHuman: "31 Ocak 2026"
comTopic: "Serbest"
organizer: "Yelkensiz Şiir Dergisi"
attendance: "E-Posta"
requirements: "İsteyen herkes katılabilir"
permalink: "yelkensiz_siir_odulu_2026"
image: "https://edebiyatyarismalari.com/images/2025/kasim/yelkensiz_siir_odulu_2026.png"
excerpt: "Yelkensiz Dergi Yelkensiz Şiir Ödülü 2026'yı duyurdu"
---

## Yelkensiz Şiir Ödülü 2026

- 2013 yılında yayın hayatına başlayan Yelkensiz Şiir Dergisi, 2026 yılından itibaren bir konuk jüriyle birlikte **Yelkensiz Şiir Ödülü** verecektir.
- Ödüle aday olan şiirlerin Yelkensiz Dergi çizgisini göz önünde bulundurarak gönderilmesi temel ölçüt olacaktır. Dolayısıyla ödül, hâkim kalıpları ve anlayışları kırmak amacıyla yazılan farklı tarzda protest şiirler başta olmak üzere her türden şiire açıktır. Ancak geleneksel kalıpları deneysel amaçlarla kullanmayı sürdüren şiirler de ödüle başvurabilir. Süreç, Yelkensiz Dergi ile konuk jüri tarafından birlikte yürütülecektir. Ancak ödül verilecek şiirin belirlenmesinde nihai karar jüriye aittir.
- Ödülün amacı çağdaş şiirlerin görünürlüğünü Türkiye’de ve küresel düzeyde artırmak, yeni şiirlere alan açmak ve dünya şiirine önemli katkıda bulunabilecek bir şiiri öne çıkarmaktır. Ödül alan şiir, Yelkensiz’in özel olarak yayımlanacak sayısında, şairinin poetikasına ve dünya görüşüne de yer veren bir röportajla birlikte yayımlanacaktır. Yine irtibatta olunan kanallar aracılığıyla, ödül alan şiirin yabancı dillere çevrilmesi amacıyla, başta Londra merkezli Poetry Translation Centre ve İtalya ile Portekiz’de irtibatta olunan kuruluşlar olmak üzere dünyanın farklı yerlerinde görünürlük kazanması için bir süreç başlatılacaktır.
- Ödül tek bir şiire verilecektir. Birincilik, ikincilik, üçüncülük gibi derecelendirmeler yapılmayacaktır. Ancak derginin ve konuk jürinin uygun gördüğü şiirler, özel olarak yayımlanacak sayıda ödülle birlikte adları anılarak (mansiyon) yayımlanabilir. Konuk jürinin uygun gördüğü bir başka şiire (ya da şiirlere) jüri özel ödülü verilebilir.

Şartname:
- Ödüle, en fazla üç şiirle (1-3 şiir) başvurulabilir. Şiirlerin, uzunluk ya da tarzı konusunda herhangi bir kısıtlama bulunmamaktadır.
- Başvurular, mail yoluyla, **yelkensizdergi@gmail.com** adresine yapılmalıdır.
- Son başvuru tarihi 31 Ocak 2026’dır. Bu tarihten sonra gönderilen mailler dikkate alınmaz.
- Şiirler, Word belgesi ekiyle gönderilmelidir. (Şiirde kullanılan tarz nedeniyle Word belgesinde bozulma olabileceği düşünülen şiirler, ayrıca PDF olarak da gönderilebilir. Ancak bu durumda da şiirler, hem PDF hem de Word olarak gönderilmelidir.)
- Word belgesinin ilk sayfasına, ad-soyad, varsa şiir dünyasında kullanılan müstear ad ve iletişim bilgileri yazılmalıdır. Ayrıca aynı Word dosyası içine başvuranın kısa özgeçmişi de eklenmelidir.
- Gönderilen şiirler katılımcının kendi özgün eseri olmalıdır.
- Ödül kazanan şiir, 28 Şubat 2026 tarihinde açıklanacaktır.
- Ödülle ilgili her türlü güncel bilgi paylaşımını www.yelkensizdergi.com.tr adresinden takip edebilirsiniz.