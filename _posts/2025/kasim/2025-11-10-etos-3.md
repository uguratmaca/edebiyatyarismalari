---
layout: post
title: "ETOS 3. Geleneksel Şiir Yarışması"
description: "Eskişehir Toplum ve Sanat Derneği ETOS 3. Geleneksel Şiir Yarışması'nı duyurdu"
category: articles
tags: [aralık 2025, şiir yarışması, genel]
comments: true
lastDate: 1767049200 
dateHuman: "30 Aralık 2025"
comTopic: "Yanılsama(lar)"
organizer: "Eskişehir Toplum ve Sanat Derneği"
attendance: "E-Posta"
requirements: "İsteyen herkes katılabilir"
permalink: "3-etos-siir-yarismasi"
image: "https://edebiyatyarismalari.com/images/2025/kasim/3-etos-siir-yarismasi.jpg"
excerpt: "Eskişehir Toplum ve Sanat Derneği ETOS 3. Geleneksel Şiir Yarışması'nı duyurdu"
---

## ETOS 3. Geleneksel Şiir Yarışması

- Yarışmamızın bu yılki teması “Yanılsama(lar)” olarak belirlenmiştir.
- Şiirlerde vezin kullanımı, tür, şekil tamamıyla katılımcıya bırakılmıştır. Her katılımcı bir şiir ile yarışmaya katılabilir.
- Yarışmaya ETOS üyeleri ile Seçici Kurul ve birinci derecede yakınları, ETOS’un düzenlemiş olduğu önceki şiir yarışmalarında ilk üçe girenler dışında isteyen herkes katılabilir.
- Yarışmaya katılan şiirin daha önce herhangi bir yarışmaya katılmamış, herhangi bir süreli yayında veya internet sitesinde yayımlanmamış olması gerekir. Bunun yanında, kısmen veya tamamen alıntılanmış şiirler de değerlendirme dışı bırakılacaktır.
- Yarışmaya katılan şiirler eser sahibine iade edilmeyecektir. Şiirlerden uygun görülenler, herhangi bir telif hakkı iznine gerek kalmaksızın, eser sahibinin ismi belirtilmek koşuluyla yarışmayı düzenleyicileri tarafından bir kitapta toplanabilir, ETOS Derneği’nin dergi, gazete, e-yayın, sosyal medya veya genel ağ sayfasında yayımlanabilir.
- Şiirler Türkçe’nin dil ve yazı kurallarına uygun olmalıdır. Ayrıca gönderilen şiirin uzunluğu 40 (kırk) mısrayı aşmamalıdır.

​Başvuru ve Eserlerin Teslimi:

- Yarışmaya katılım **etosyarisma@gmail.com** adresine elektronik posta yoluyla olacaktır.
- Gönderilen elektronik postada Microsoft Word belgesine kaydedilmiş ekli iki dosya bulunacaktır. Birinci dosyada şiir, ikinci dosyada ise katılımcının kısa özgeçmişi, rumuzu ile iletişim bilgileri yazılı olacaktır.
- Yarışmacılar gönderecekleri şiirin yazılı olduğu dosyanın sağ üst köşesine 3 harf ve 3 rakamdan oluşan 6 basamaklı bir rumuz kullanacaklardır. (Örnek:ABC123)
- Şiir metninin bulunduğu dosyada kesinlikle şairin gerçek ad ve soyadı belirtilmeyecektir.
- Yarışmacılar gönderdikleri her iki dosyayı da yarışmacının rumuzuyla kaydedecek, birine özgeçmiş, diğerine şiir adı eklenecektir. (Örnek: ABC123-Şiir Adı – ABC123-Özgeçmiş)
- Son başvuru tarihi 30 Aralık 2025 olarak belirlenmiştir.

Eserlerin Değerlendirilme Esasları:

- Gelen şiirler öncelikle Ön Eleme Seçici Kurulu tarafından ön elemeden geçirilecektir. Şartnamedeki şekil ve içerik koşullarını taşımayan şiirler doğrudan değerlendirme dışı bırakılacaktır.
- Ön elemeden geçen şiirler Seçici Kurul tarafından estetik, uyum, etkileyicilik, dil kullanımı, özgünlük, üslup yönünden değerlendirilerek puanlamaya tabii tutulacaktır.
- Değerlendirme sonucunda en yüksek puanı alan ilk üç şiirin sahibine plaket, hediye ve teşekkür belgesi verilecektir. Ayrıca iki şiire de mansiyon ödülü kapsamında teşekkür belgesi verilecektir. ETOS Seçici Kurulu gerekli gördüğü takdirde ödül vermeme ve ödül sayısını arttırma hakkını saklı tutar.
- Seçici Kurulun verdiği kararlar nihai karar olup itirazlar işleme alınmayacaktır.
- Başvuru yapan herkes şartnamede belirtilen tüm koşulları kabul etmiş sayılır.

### ETOS 3. Geleneksel Şiir Yarışması Seçici Kurulu

- Nihal BAĞCI (ETOS Dernek Başkanı)
- Rahmi EMEÇ ( Şair- Yazar)
- Burçin LAÇİN ALTAY (Şair-Yazar)
- Efnan EZENEL (Şair-Yazar)
- Engin KÜKRER (Şair-Yazar)
- Gülşah DEMİRCİ (Şair-Yazar)
- Güngör KİBAROĞLU (Türkçe Öğretmeni, Şair-Yazar)
- Necla AYAZ (Türk Dili ve Edebiyat Öğretmeni)
- Sema Kaplan KARABİNA (Şair- Yazar)
