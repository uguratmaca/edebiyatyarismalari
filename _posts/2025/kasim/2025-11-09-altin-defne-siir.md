---
layout: post
title: "2025 Altın Defne Genç Şiir Ödülü"
description: "Aalen-Antakya Kültür Derneği, 2025 Altın Defne Genç Şiir Ödülü düzenleniyor."
category: articles
tags: [ocak 2026, şiir yarışması, kitap dosyası, genel]
comments: true
lastDate: 1769727600 
dateHuman: "31 Ocak 2026"
comTopic: "Serbest"
organizer: "Aalen-Antakya Kültür Derneği"
attendance: "E-Posta"
requirements: "1985 doğumlu veya daha küçük yaşta olması gerekir."
permalink: "altin-defne-siir-odulu-2025"
image: "https://edebiyatyarismalari.com/images/2021/eylul/altin-defne-siir-yarismasi.jpeg"
excerpt: "Aalen-Antakya Kültür Derneği, 2025 Altın Defne Genç Şiir Ödülü düzenleniyor."
---

## 2025 Altın Defne Genç Şiir Ödülü

1. Ödüle başvuracak adayların 2025 yılı için 1985 doğumlu veya daha küçük yaşta olması gerekir.
2. Adayların ödül icra kurulu veya seçici kurul üyelerinden biriyle akrabalık bağı olmaması gerekir.

Ödüle Başvuracak Eserlerde Aranan Şartlar

1. Ödüle “yayımlanmaya hazır kitap dosyası” ile başvurulabilir.
2. Kitap oylumu taşımayan dosyalar değerlendirilmeyecektir.
3. Katılım dosyasının daha önce bir ödül almamış olması gerekir.
4. Adaylar yarışmaya birden fazla dosya gönderemez.
5. Adaylar ödüle gönderdikleri dosyalarının özgün olduğunu ve yarışma şartlarını kabul ettiklerini beyan etmiş sayılacaktır.

Dosyaların Tesliminde Aranan Şartlar

1. Eserler tek nüsha, mail yolu ile, pdf formatta iletilecektir.
2. İlk sayfasında müellifin ve eserin adı yazılmalıdır.
3. Eserin her bir sayfası, A4 ebatlı olmalıdır.
4. Eser; 1,5 satır aralıklı, 12 puntolu olarak ve Times New Roman fontuyla hazırlanmış olacaktır.
5. Eserde okuma güçlüğü doğuracak, katılımcının dil bilinci ile ilgili kuşku yaratacak yazım hatası olmamalıdır.
6. Belirlenen tarihten sonra ulaşan, aranan şartları taşımayan eserler değerlendirmeye alınmayacaktır. Elektronik postada yaşanan gecikme ve/veya aksaklıktan Aalen-Antakya Kültür Derneği sorumlu değildir.
7. Eserle birlikte, ödül için başvuruyu yapan şairin adı, soyadı, yaşamöyküsü, bir fotoğrafı, açık adresi, telefonu ve diğer iletişim bilgileri, ek bir pdf belge olarak hazırlanıp aynı maile eklenecektir. Adaylar başvurularını açık ad ve adresleriyle yapmak zorundadırlar. Edebiyat alanında nüfus kaydındakinden farklı bir adla yayın yapan ve bu adla tanınanlar, eserlerini bu adla sunabilirler; ancak resmî işlemler ve ödülün kendilerine teslim edilebilmesi için gerçek adlarını mutlaka belirtmek zorundadırlar.

Son Teslim Tarihi ve Teslim Adresi

1. Dosyalar; mail yolu ile en geç 30 Ocak 2026 tarih, saat 23.00 ‘a kadar, **altindefnesiir@gmail.com** adresine gönderilmelidir.
2. Başvurunuzun alındığına dair bir teyit maili gönderilecektir.
3. Ödüle başvuran eserler, bilgi ve belgeler iade edilmez.

Seçici Kurul, Değerlendirme ve Ödül

1. Seçici kurul, en geç 15 Mart 2026 tarihine kadar toplanarak seçimini yapacaktır.
2. Ödül töreni tarihi daha sonra ilan edilecektir.
3. Ödül alan eser kitaplaştırılacaktır.
4. Birincilik ödülü, ödüle değer bulunan dosyanın yayımlanmasıdır. Bu yayının koşullarını yayınevi belirler. Ayrıca bir plaket verilecektir.
5. Birincilik ödülünden başka bir derecelendirme yapılmayacaktır.

### 2025 Altın Defne Genç Şiir Ödülü Seçici Kurulu
- Hüseyin Ferhad(Başkan)
- Betül Tarıman
- Anita Sezgener
- Emel Kaya
- Murat Üstübal