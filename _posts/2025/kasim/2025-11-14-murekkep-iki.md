---
layout: post
title: "Mürekkep Kolektifi İkinci Edebiyat Yarışması"
description: "Mürekkep Kolektifi'nden duyuru: Türkiye'de Bir İlk! Yazar Kariyerinizi Başlatacak Derleme Roman Projesi!"
category: articles
tags: [ocak 2026, roman yarışması, genel]
lastDate: 1767222000
dateHuman: "1 Ocak 2026"
attendance: "E-Posta"
comTopic: "Aurora Oteli'nin Sırrı"
organizer: "​Mürekkep Kolektifi"
requirements: "İsteyen herkes katılabilir"
permalink: "murekkep-kolektifi-ikinci-edebiyat-yarismasi"
image: "https://edebiyatyarismalari.com/images/2025/kasim/murekkep-kolektifi-ikinci-edebiyat-yarismasi.jpeg"
excerpt: "Mürekkep Kolektifi'nden duyuru: Türkiye'de Bir İlk! Yazar Kariyerinizi Başlatacak Derleme Roman Projesi!"
---

## Mürekkep Kolektifi İkinci Edebiyat Yarışması

Türkiye'de Bir İlk: Yazar Kariyerinizi Başlatacak Derleme Roman Projesi!

​Mürekkep Kolektifi olarak edebiyat dünyasına farklı bir soluk getirecek ikinci yarışmamızı duyurmaktan büyük bir heyecan duyuyoruz. Bu yarışmada klasiğin dışına çıkıyor, sizi kolektif bir romanın parçası olmaya davet ediyoruz!

Yarışma Konsepti: Aurora Oteli'nin Sırrı

​Bu yarışmanın sonunda, Türkiye'de belki de dünyada bir ilk olacak, 10 bölümden oluşan derleme bir roman ortaya çıkacak. Her bölüm, farklı bir yazarın kaleminden, aynı cinayetin farklı bir karakterin gözünden anlatıldığı, bütünlüklü bir esere dönüşecek.

​Romanın Ana Konusu: Terk edilmiş Aurora Oteli'nin geçmişinde gizlenen bir cinayet ve bu olayı dillendiren 9 farklı karakterin perspektifi.

Katılım ve Editöryal Destek

​Bu projeye katılmak, edebiyat kariyeriniz için önemli bir adımdır. Mürekkep Kolektifi olarak, size ücretsiz editörlük hizmeti sağlayarak sürecin her anında yanınızda olacağız.

​Kayıt Süreci:

**​murekkepkolektifi@gmail.com** adresine mail atın.

​Mailin konusuna "Yarışmaya katılmak istiyorum." yazın.

​Mailin altına sizinle iletişime geçebileceğimiz bir telefon numarası ekleyin.

Ekibimizden size özel olarak atanan editörünüz en kısa sürede sizinle iletişime geçecek ve size yol gösterecektir.

Önemli Bilgilendirme: Yol Gösterici İlk Bölüm

​Bu bir derleme roman projesi olduğu için, konu bütünlüğünün bozulmaması ve tüm yazarlar için bir yol haritası çizilmesi adına;

​Romanın İlk Bölümü, Kolektif kurucumuz tarafından yazılacak ve yarışmaya kayıt olan yazarlarımıza iletilecektir. Böylece mekân ve kurbanın ilk tanıtımı herkes için ortak bir zemin oluşturacaktır ve romanın bütünlüğü bu bölüm üzerinden sağlanacaktır.

BÖLÜM YOL HARİTASI

1. Bölüm – Tanık

    - Otele dışarıdan bakan sıradan biri (ör. Köylü, sokak çocuğu, otelin yanından geçen biri).
    - O gece içeriden gelen bir ışık, çığlık ya da camda beliren bir gölge görür.
    - Mekân tanıtımı tanığın gözünden yapılır: dış cephesi, sessizlik, ürperti.
    - Olayın başlangıcı burada tetiklenir.

2. Bölüm – Yakın Arkadaş

    - Kaybolan/ölmüş kişinin en yakın dostu.
    - Otele geldiğinde hem arkadaşına dair duygularını hem de oteli anlatır.
    - Geçmişten anılar, özlem ve suçluluk duygusu işlenir.
    - Olayın duygusal tarafı ortaya çıkar.

3. Bölüm – Dedektif

    - Otele soruşturma için gelir.
    - Akılcı yaklaşım → notlar, ipuçları, sorgulamalar.
    - Fakat otelde mantıkla açıklayamadığı detaylara rastlar (ör. Odalar yer değiştiriyor gibi).
    - Okur olayın gerçeğini değil, dedektifin yorumunu öğrenir.

4. Bölüm – Şüpheli

    - Olayla doğrudan bağlantılı bir karakter.
    - Savunmasını yapar: “Ben değildim, o an başka bir yerdeydim.”
    - Ama dilindeki boşluklar şüphe uyandırır.
    - Okur onun suçlu mu yoksa masum mu olduğuna karar veremez.

5. Bölüm – Kurbanın Son Saatleri

    - Cinayet/kayıp öncesi kurbanın iç dünyası.
    - Belki günlüğünden, belki bilinç akışıyla yazılır.
    - Otelin belli odaları (ör. 203 numara, yemek salonu, asansör) bu bölümde detaylıca görülür.
    - Okur, kurbanın yaşadığı gerilimi hisseder.

6. Bölüm – Yabancı

    - Olayla ilgisiz gibi görünen biri (gezgin, sokakta kalan biri, eski otel çalışanı).
    - Otele uğrayıp bambaşka bir gözle mekânı ve söylentileri anlatır.
    - Farklı bir üslup (mizahi, şiirsel, masalsı) olabilir.
    - Kitaba çeşitlilik katar.

7. Bölüm – Katil

    - Burada anlatıcı katil gibi görünür ama tamamen güvenilmezdir.
    - Belki gerçekten katildir, belki de sanrılar yaşıyordur.
    - Olayın karanlık yüzü açığa çıkar.
    - Atmosfer en yoğun burada: kan, sessizlik, suçun ağırlığı.

8. Bölüm - Otelin Ölü Sahibinin Ruhu

    - Ötelin ilk sahibi ölmüştür fakat kimse bilmese de ruhu otelin duvarları arasında varlığını sürdürmeye devam etmektedir.
    - Bu ruh gerçekleri mi anlatıyor yoksa her şeyi çarptırıp olayı kızıştırmaya mı çalışıyor?

9. Bölüm – Döngünün Kapanışı

    - Bütün parçalar bir araya gelir ama kesin çözüm verilmez.
    - Okur hem “neyin olduğunu” hem de “neyin asla öğrenilemeyeceğini” hisseder.
    - Belki dedektifin defterinde kalan son not, belki tanığın tekrar gördüğü bir ışık…
    - Olay, başa döner gibi olur → sonsuz bir döngü etkisi.

Ortak Bağlantı Noktaları (Tüm Yazarlar İçin Sabitler)

​Yazılan tüm bölümlerin aynı romana ait olması için şu detaylar sabit kalmalıdır:

​Otelin Adı: Aurora

​Ortak Karakter: Kurbanın adı (Örn: Leyla / Adrian – Editörünüzden öğreneceksiniz).
​Sabit İmgeler: Paslı asansör, kırık avize, 203 numaralı oda, yağmur sesleri.
​Ortak Zaman Dilimi: Tüm olaylar aynı fırtınalı gecede/gece yarısında farklı gözlerden aktarılır.

Ödüller ve Kariyer

​Bu yarışmanın 8 kazananı olacaktır. Kazanan yazarlar:

​Ortak Yazar olarak Mürekkep Kolektifi’nin yayımlayacağı derleme romanda yer alacak.
​Yazılan bu roman, kolektifimizin imkanlarıyla ulusal çapta basılıp dağıtıma çıkacaktır.
​Edebiyat kariyerinize yayımlanmış bir roman bölümü ile güçlü bir giriş yapma fırsatı yakalayacaktır.
​Unutmayın: Bu sadece bir yarışma değil, yayımlanacak bir romanın parçası olma fırsatıdır! Sizi, edebiyatın en yeni konseptlerinden birinde yer almaya davet ediyoruz!
​Kayıt için son tarih yaklaşıyor! Hemen mailinizi atın ve editörünüzle iletişime geçin!
