---
layout: post
title: "23.Tudem Edebiyat Ödülleri Resimli Kitap Yarışması"
description: "90 Bin TL ödüllü 23.Tudem Edebiyat Ödülleri Resimli Kitap Yarışması başvuruları başladı"
category: articles
tags: [kasım 2025, kitap dosyası, genel, tudem]
lastDate: 1761951600
dateHuman: "1 Kasım 2025"
attendance: "Posta, Kargo"
price: "90 Bin TL'dir"
comTopic: "Serbest"
organizer: "Tudem"
requirements: "Yarışma tüm yazar ve çizerlere açıktır"
permalink: "23-tudem-edebiyat-yarismasi"
image: "https://edebiyatyarismalari.com/images/2025/subat/23-tudem-edebiyat-odulleri-resimli-kitap-yarismasi.jpg"
excerpt:  "90 Bin TL ödüllü 23.Tudem Edebiyat Ödülleri Resimli Kitap Yarışması başvuruları başladı"
---

## 23.Tudem Edebiyat Ödülleri Resimli Kitap Yarışması

1. Yarışma tüm yazar ve çizerlere açıktır. Uyruğu ve öğrenim durumu ne olursa olsun 18 yaşın üzerinde olan ve şartname koşullarına uyan herkes katılabilir.
2. Yarışmaya Tudem Yayın Grubu çalışanları, seçici kurul üyeleri ve birinci dereceden yakınları katılamaz.
3. Katılımcılar, şartname koşullarını kabul etmiş sayılır.

### 23.Tudem Edebiyat Ödülleri Resimli Kitap Yarışması Aranan Eser Nitelikleri
1. Yarışma dili Türkçedir.
2. Yarışma 3-6 yaş grubuna yönelik olarak resimli kitap dalında açılmıştır.
3. Yarışmaya gönderilen dosya tamamen veya kısmen yayımlanmamış olmalı ve başka bir yayınevi ile yayımlanmak üzere bağlayıcı sözleşmeye tabi olmamalıdır.
4. Cinsiyetçi, ırkçı vb. ayrımcılığa yönelik unsurlar ve nefret söylemi içeren dosyalar elenecektir.
5. Başvuru yapacak dosyalar daha önce herhangi bir yarışmadan ödül almamış olmalıdır.
6. Başvuru dosyası, daha önce Tudem Yayın Grubu’na yayımlanma talebiyle gönderilmemiş olmalıdır.
7. Yarışmaya gönderilen dosya özgün olmalı; herhangi bir eseri çağrıştırmamalı, bir eserden kopya bulundurmamalıdır. Özgün olmadığı seçici kurulca belirlenen dosyalar değerlendirme dışı bırakılacaktır.
8. Özgün olmadığı, ödüllendirme aşamasından sonra belirlenen dosyaların yazarı ve çizeri, aldığı ödülü %25 fazlasıyla iade etmeyi bu şartnamedeki taahhütnameyi imzalamakla kabul etmiş sayılır. Özgün olmadığı belirlenen eser sahibi, üçüncü kişilerce açılacak her türlü davanın muhatabı sayılacaktır.
9. Ödül almadığı hâlde yayımlanan bir eserin özgün olmadığı belirlenirse yazarı ve çizeri, Tudem Yayın Grubu’nun uğramış olduğu zararı tazminle yükümlüdür.
10. Yarışmaya katılacak dosya, aşağıdaki biçimsel özellikleri taşımalıdır:
    - Dosyalarda ebat ve biçim sınırlaması yoktur.
    - Dosyaların iç sayfaları; ön ve arka kapak çalışması tamamlanmış olmalıdır.
    - Dosyalar en az 16 sayfa olmalıdır.
    - Çizerler, yarışmaya kendi hikâyeleriyle başvurabilir veya bir yazar ile çalışabilirler.
    - Çizerler, diledikleri tekniği kullanarak çalışabilir.
    - Yarışmaya resimli öykü ve sessiz kitap gibi farklı çalışmalarla başvuru yapılabilir.
    - Dosya, 6 (altı) kopya olarak çoğaltılacak ve her kopyası dosyalanacak, ayrıca bir taşınır belleğe (USB) kaydedilecektir.
    - Katılımcılar, yarışmaya gönderdikleri eserin her kopyasına ve bir adet taşınır belleğe (USB), belirlediği bir rumuz vereceklerdir. Rumuz 5 (beş) karakteri geçmeyecek şekilde, anlamlı veya anlam taşımayan sayı ve harflerden oluşmalıdır.

### 23.Tudem Edebiyat Ödülleri Resimli Kitap Yarışması Eser Teslimi
1. Eserlerin kopyalarında, taşınır bellek (USB) kaydında ve zarfların üzerinde, katılımcıların kimliğine ilişkin C bölümü 10. madde h bendinde sözü edilen rumuz dışında hiçbir yazı veya işaret bulunmayacaktır. Katılımcıların isimleri kesinlikle dosyanın kopyalarında yer almayacaktır.
2. Yarışmaya katılanlar şartnamede verilen kimlik formu ve taahhütnameyi eksiksiz doldurur, imzalar. Kimlik formu ve taahhütname, taşınır bellek (USB) kaydı ile kısa özgeçmiş bir zarfın içine koyularak kapatılır. Zarfın üzerine, sadece rumuz eserin adı belirtilmelidir.
3. Yarışmaya gönderilen eserin birden fazla yazarı ve çizeri varsa; her yazar ve çizer, D bölümü 2. maddede belirtilen kimlik formu ve taahhütnameyi ayrı ayrı doldurup imzalar ve kısa özgeçmişlerini ekler.
4. Eser, çoğaltılmış ve dosyalanmış 6 (altı) kopya, bir adet taşınır bellek (USB) kaydı ve D bölümü 2. maddede belirtilen zarf ile birlikte teslim edilir.
5. Eser, 1 Kasım 2025 saat 17:00’ye kadar Tudem Eğitim Hizmetleri San. Tic. AŞ 1476/1 Sok. No:10/51 Alsancak-Konak/ İZMİR adresine iadeli taahhütlü posta veya kargo ile gönderilecektir. Elden teslim kesinlikle kabul edilmeyecektir. Bu tarihten sonra gelecek eser değerlendirmeye alınmayacaktır. Kargo ve postadaki gecikmeler dikkate alınmayacaktır.
6. İnternet yoluyla yapılacak gönderiler kabul edilmeyecektir.

### 23.Tudem Edebiyat Ödülleri Resimli Kitap Yarışması Eserlerin Değerlendirilmesi

1. Yarışmaya gönderilen eserler şartnameye uygunluk açısından ön seçici kurul tarafından kontrol edilir. Eser kopyalarının ya da zarfların üzerinde katılımcıların kimliği ile ilgili herhangi bir bilgi olursa, eser değerlendirmeye girmeden elenecektir. Ön seçici kurulun değerlendirmesi sonucunda uygun görülen eserler seçici kurula gönderilir.
2. Seçici kurul tarafından her eser 100 (yüz) üzerinden puanlanır. Gizli olarak verilen puanlar, Mart 2026’nın son haftası içinde yapılacak toplantıda değerlendirilmek üzere görüşülür. Eşit puan almış eserler yeniden değerlendirilip bir sıralama yapılır.
3. Seçici kurul, ödüle değer eser bulamazsa ödül verilmez.
4. Değerlendirme işlemleri 1 Nisan 2026 tarihine kadar sonuçlandırılacaktır

### 23.Tudem Edebiyat Ödülleri Resimli Kitap Yarışması Sonuçların Açıklanması ve Ödüller

1. Yarışma sonuçları Nisan 2026’da duyurulacaktır.
2. Ödüller, başvuran esere verilir. Eserin birden fazla yaratıcısı varsa ödül eşit olarak bölünür.
3. **23.Tudem Edebiyat Ödülleri** ve tutarları ile seçici kurul aşağıdaki gibidir.
 
#### 23.Tudem Edebiyat Ödülleri Resimli Kitap Yarışması Ödülleri

- BİRİNCİLİK ÖDÜLÜ 35.000 TL
- İKİNCİLİK ÖDÜLÜ 30.000 TL
- ÜÇÜNCÜLÜK ÖDÜLÜ 25.000 TL

#### 23.Tudem Edebiyat Ödülleri Resimli Kitap Yarışması Seçici Kurul

- Asuman Portakal
- Cem Kızıltuğ
- Elif Yonat Toğay
- Ilgım Veryeri Alaca
- Nuri Kurucu