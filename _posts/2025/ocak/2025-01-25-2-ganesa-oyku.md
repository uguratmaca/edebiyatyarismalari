---
layout: post
title: "2. Ganeşa Mitolojik Öykü Yarışması"
description: "Ganeşa Yayınevi 2. Ganeşa Mitolojik Öykü Yarışmasını duyurdu."
category: articles
tags: [mart 2025, hikaye yarışması, genel]
lastDate: 1746050400
dateHuman: "1 Mayıs 2025"
comTopic: "Mitler ve Efsaneler"
attendance: "E-Posta"
sticky: true
organizer: "Ganeşa Yayınevi"
requirements: "18 yaşını bitirmiş kişiler yarışmaya katılabilir"
permalink: "2-ganesa-mitolojik-oyku-yarismasi"
image: "https://edebiyatyarismalari.com/images/2025/ocak/2-ganesa-mitolojik-oyku-yarismasi.jpg"
excerpt: "Ganeşa Yayınevi 2. Ganeşa Mitolojik Öykü Yarışmasını duyurdu."
---

## 2. Ganeşa Mitolojik Öykü Yarışması

- Yarışmaya yurt içinde ve yurt dışında yaşayan herkes katılabilir.
- 18 yaşını doldurmuş herkes katılabilir.
- Yarışmaya başvuru ücretsizdir.
- Yarışmaya, Ganeşa Yayınevi çalışanları ile birinci derece yakınları ve jüri üyeleri ile birinci derece yakınları katılamazlar.
- Yarışmaya katılım bireyseldir. Ortaklaşa yazılan eserler kabul edilmeyecektir.
- Yarışmaya her katılımcı yalnızca bir eserle katılabilir. Birden fazla eser gönderenler değerlendirme dışı tutulacaktır. Ganeşa Yayınevi, yarışmaya katılan eserlerin basım, reklam, tanıtım, her türlü dijital, görsel, yazılı alanlarda yayımlama, yayma, çoğaltma hakkına sahiptir.
- Yarışmaya katılımlar e-mail yoluyla olacaktır. Kargo, posta veya elden teslim ile eser kabul edilmeyecektir.
- Yarışmaya katılan kişiler, şartnameyi kabul etmiş sayılır.

### 2. Ganeşa Mitolojik Öykü Yarışması Eser Özellikleri

- Yarışmanın konusu Mitler ve Efsaneler’dir.
- Yarışmaya gönderilecek çalışmanın Mitler, Mitolojik kahramanlar ya da efsanelerden ilhamla yazılmış özgün ve kurmaca bir öykü olması gerekmektedir.
- Öykü dili Türkçe olmalıdır. Farklı bir dille yazılan eserlerin çevirisi yapılmayacak olup değerlendirme dışı tutulacaktır.
- Her katılımcı başlık dahil en fazla 1500 kelime uzunluğunda bir öykü ile katılabilir.
- Öyküler word (doc/docx) formatında 12 punto, Times New Roman yazı tip, 1.5 satır aralığı ile yazılmış olmalıdır.
- Yarışmaya gönderilecek öykünün tamamının, bir bölümünün veya revize edilmiş/ismi değiştirilmiş versiyonunun daha önce basılı ya da sanal (bloglar, instagram, facebook vb platformlar da dahil olmak üzere) hiçbir mecrada yayınlanmamış, ödül almamış olması gerekir.
- Yarışmaya gönderilen öykünün sonuçlar açıklanana kadar; tamamının, bir bölümünün ya da revize edilmiş/ismi değiştirilmiş versiyonunun herhangi basılı ya da dijital ortamda yer almaması gerekir.

### 2. Ganeşa Mitolojik Öykü Yarışması Eser Teslimi

- Yazarlar yarışmaya üç harf ve üç rakamdan oluşan altı karakterli (örneğin GNŞ987 gibi) bir rumuzla katılacak, metin içinde gerçek ad ve soyadını kullanmayacaktır. Rumuz öykünün ilk sayfasının sol üst köşesine yazılmalıdır.
- Öyküye iki dosya ile katılım sağlanır. İlk Word dosyasında yazarın adı, soyadı, rumuzu, telefonu, mail adresi ve kısa özgeçmiş yazılacaktır. İkinci Word dosyasında yazarın RUMUZ kullandığı tek bir eseri olmalıdır.
- E-postanın konu kısmına öykünün adı ve yazarın rumuzu (örneğin Semaver – GNŞ987 gibi) yazılmalıdır.
- Dosyaların en geç 01.05.2025 tarihinde, saat 23.59’a kadar **ganesaoykuyarismasi@gmail.com** e-posta adresine gönderilmesi gerekmektedir.

### 2. Ganeşa Mitolojik Öykü Yarışması Eserlerin Değerlendirilmesi

- Öykülerin değerlendirilmesinde konuya bağlılık, dili kullanma gücü, kurgu becerisi, yaratıcılık, özgünlük, anlatımda akıcılık, noktalama ve yazım kurallarına uygunluk gibi özellikler aranacaktır. Yarışmaya gönderilen öykülerin bu özellikleri taşıması ve şartnameye uygunluğu ön değerlendirme kurulu tarafından incelenecektir.
- Öyküler değerlendirilirken şu yol izlenecektir. Ön Değerlendirme Kurulu tarafından her eser 100 (yüz) üzerinden puanlanır. Puanlamalar gizli olarak yapılır. Tüm katılımcıların puanlaması ve sıralaması yapılır. Eşit puan almış eserler teknik ve içerik olarak yeniden değerlendirilip bir sıralama yapılacaktır.
- Ön Değerlendirme Kurulu değerlendirmesiyle belirlenen en iyi 30 (otuz) öykü Jüriye sunulacaktır.
- Jüri tarafından her eser 100 (yüz) üzerinden puanlanır. Puanlamalar gizli olarak yapılır. Yirmi beş öykünün puanlaması ve sıralaması yapılır. Eşit puan almış eserler teknik ve içerik olarak yeniden değerlendirilip bir sıralama yapılacaktır.
- Jüri değerlendirmesiyle finale kalan son 10 (on) öykü 22 Mayıs 2025 tarihinde Ganeşa Yayınevi resmi sosyal medya hesaplarından duyurulacaktır.
- Yarışma sonuçları ve ödül alan eserler 25 Mayıs 2025 tarihinde Ganeşa Yayınevi resmi sosyal medya hesaplarından duyurulacaktır.
- Yarışmasının ödülleri daha sonra belirlenecek bir tarihte yapılacak etkinlikle kazanan yazarlara takdim edilecektir.
Dereceye giren, mansiyon alan ve yayımlanmaya değer, ilk 15 (Onbeş) öykü, kitaplaştırılacaktır.

### 2. Ganeşa Mitolojik Öykü Yarışması Diğer Hususlar

- Eserin özgünlüğüne ait tüm sorumluluk yazara aittir. Üçüncü kişi veya kuruluşların telif hakkı konusunda herhangi bir talep veya iddiada bulunmalarından doğacak maddi ve manevi zarar yazara aittir.
- Yarışma yönetimi yarışma programına dahil olan öykülerden gerekli teknik özelliklere ve hukuki niteliklere sahip olmayan öyküleri çıkarma hakkına sahiptir. Yarışmaya katılanlar bu kuralları kabul etmiş sayılırlar. Ayrıca yönetmelikteki değişiklik hakları Yarışma yönetimine aittir.
- Yarışmaya katılan öyküler eser sahibine geri verilmeyecektir. Eserlerden uygun görülenler, herhangi bir telif hakkı iznine gerek kalmaksızın, istendiği takdirde yarışmayı düzenleyen kurum ve kuruluş tarafından bir kitapta toplanabilir, dergi, gazete veya web sayfasında yayımlayabilir.
- Son başvuru tarihinden sonra gönderilen veya başvuru koşullarını sağlamayan öyküler yarışma dışı kalır.
- Ödül almayı hak edenler, herhangi bir nedenle şartnameye uymadıkları anlaşılması ya da kendisine hiçbir şekilde ulaşılmaması durumunda tutanak tanzim edilerek söz konusu ödül, sıralamaya göre bir sonraki katılımcıya verilir.

### 2. Ganeşa Mitolojik Öykü Yarışması Ön Değerlendirme Kurulu

Miray KOTİL ATALAY – Tiyatro oyuncusu &Yazar
Melih Çağlar KARUÇ – Editör & Çevirmen

### 2. Ganeşa Mitolojik Öykü Yarışması Jüri Üyeleri

Özlem ERTAN- Arkeolog &Yazar
Ayberk SAK- Senarist &Yönetmen
Ülkü YAĞMUR- Gazeteci &Yazar
Özgür TACER- Fantastik ve Bilim Kurgu Eleştirmeni
Kutalmış FİDAN – Ganeşa Yayınevi Genel Yayın Yönetmeni &Yazar
M. Özden ÇELİK – Ganeşa Yayınevi Yayın Koordinatörü &Yazar

## 2. Ganeşa Mitolojik Öykü Yarışması Ödülleri

- BİRİNCİ: Kitap Seti + Plaket
- İKİNCİ: Kitap Seti + Sertifika
- ÜÇÜNCÜ: Kitap Seti + Sertifika
- MANSİYON: Kitap Seti + Sertifika
- GANEŞA ÖZEL ÖDÜLÜ: Kitap Seti + Sertifika