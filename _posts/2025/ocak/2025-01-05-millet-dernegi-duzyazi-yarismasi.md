---
layout: post
title: "Millet Derneği Düzyazı Yarışması"
description: "Millet Derneği Düzyazı Yarışması duyuruldu."
category: articles
tags: [şubat 2025, hikaye yarışması, deneme yarışması, makale yarışması, mektup yarışması, genel]
lastDate: 1740697200
dateHuman: "28 Şubat 2025"
comTopic: "İnsanlığın Kesintisiz Yolculuğu GÖÇ"
attendance: "E-Posta"
organizer: "Millet Derneği"
requirements: "Yurt içinde ve yurt dışında yaşayan herkes katılabilir."
price: "50 Bin TL'dir."
permalink: "millet-dernegi-duzyazi-yarismasi"
image: "https://edebiyatyarismalari.com/images/2025/ocak/millet-dernegi-duzyazi-yarismasi.jpg"
excerpt:  "Millet Derneği <strong> Millet Derneği Düzyazı Yarışması </strong> düzenliyor."
---

## Millet Derneği Düzyazı Yarışması
Millet Derneği **Millet Derneği Düzyazı Yarışması** düzenliyor.  

Millet Derneği olarak toplumsal bir sorun halini almış “göç” gerçeği karşısında geleneksel olarak düzenlediğimiz düzyazı (deneme, makale, öykü, mektup vb. nesir türleri) yarışmasının konusunu bu yıl “İnsanlığın Kesintisiz Yolculuğu GÖÇ” olarak belirledik. Alt başlık olarak belirlenen “Göçün Üç yüzü: Beyin Göçü, Mülteci Göçü ve İç Göç” etrafında toplumda sağduyu ve farkındalık oluşturmayı amaçlıyoruz. 

1. Yarışma düzyazı (deneme, makale, öykü, mektup vb. nesir türleri) dalında yapılmaktadır. Şiir türünde katılım değerlendirmeye alınmayacaktır.
2. Yarışmaya katılacak olan eserlerin daha önce hiçbir yarışmada ödül almamış ve herhangi bir yerde yayımlanmamış olması gerekir. Eser sahipleri, eserin bu şartı sağladığını onaylamış olur.
3. Eser içerisinde kaynak belirtilerek alıntı yapılabilecektir. Ancak, eserin bir bütün olarak özgün olması zorunludur. Eser sahipleri, yarışmaya katılım sağlayarak, eserin kendisine ait olduğunu onaylamış olur.
4. 5846 sayılı Fikir ve Sanat Eserleri Kanunu gereği, ödül alsın veya almasın yarışmaya gönderilen tüm eserlerin her türlü kullanım hakları -bedelsiz olarak- yarışmayı düzenleyen Millet Derneği’ne ait olacaktır. Eserlerin başkasına ait, alıntı veya kopya olmaması gerekir. Eserlerle ilgili her türlü hukuki sorumluluk eser sahibine (küçükler için velisine) aittir. Yarışmaya katılan eserler kesinlikle geri verilmeyecek ve eser sahibi bu konuda hiçbir hak iddia edemeyecektir. Yarışmaya katılan herkes bu şartları kabul etmiş sayılır.
5. Yarışmaya sadece bir adet eser ile katılım sağlanabilecektir. Birden fazla eser ile katılınması durumunda eser sahibinin tüm eserleri değerlendirme dışı bırakılacaktır.
6. Yarışmaya yurt içi ve yurt dışından;
    - Millet Derneği yönetici ve yazarları,
    - Seçici Kurul (Jüri) üyeleri ve bunların birinci derece yakınları,
    - Yarışmanın düzenlendiği takvim yılı içerisinde benzer bir yarışmada ödül kazanmış olanlar,
    - Millet Derneği’nin düzenlediği daha önceki şiir ve düz yazı yarışmalarında ödül alan (ilk üç eser ve mansiyon ödülü) eser sahipleri hariç herkes katılabilir. Yaş sınırlaması yoktur.
7. Eser metinleri; Microsoft Word programında, A4 sayfa düzeninde, Times New Roman yazı stilinde, 12 punto büyüklüğünde ve 1.15 satır aralığında yazılmalı ve 4 sayfayı geçmemelidir.
8. Yarışmaya başvuru ancak Millet Derneği′nin **yarisma.milletdernegi@gmail.com** adresine mail gönderilmesi yolu ile mümkündür. Yarışmacılar; ad - soyad, yaş, telefon (gsm, ev, iş), adres ve e-mail adreslerini içeren bilgileri, eserleri ile birlikte göndereceklerdir. Son başvuru tarihinden sonra gelecek eserler kabul edilmeyecektir.
9. Jürinin, yarışmacıların kimliklerinden etkilenmemesi için eserler jürinin değerlendirmesine sunulurken yarışmacıların kimlik bilgileri gizlenecek olup, bunun yerine her birine bir rumuz verilecektir.
10. Ödüller: Birinciye; 25.000 TL, İkinciye; 15.000 TL, Üçüncüye; 10.000 TL para ödülü şeklindedir. Jüri tarafından önerilir ise mansiyon ödülleri verilebilecektir.
11. Ödül almaya hak kazanan eser sahipleri, ödüllerini ayrıca açıklanacak yer ve zamanda düzenlenecek törenle alacaklardır. Ödül törenine katılım zorunlu olup, törene katılmayan eser sahibi ödül ile ilgili herhangi bir hak veya alacak talebinde bulunamayacağını kabul ve taahhüt eder.
12. Yarışma sonuçlarının ilan edileceği platformlar: milletdernegi.com ve Millet Derneği sosyal medya hesapları olacaktır.
13. Ödül töreni programı daha sonra ilan edilecektir.
14. Yarışmaya katılan tüm katılımcılar bu şartname hükümlerini kabul etmiş sayılır.

### Millet Derneği Düzyazı Yarışması Ödülleri
- Birinci: 25.000 TL
- İkinci: 15.000 TL
- Üçüncü: 10.000 TL