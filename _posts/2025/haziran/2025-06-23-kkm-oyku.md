---
layout: post
title: "KeKeMe Yayınları Öykü Ödülü"
description: "KeKeMe Yayınları edebiyatımıza genç kalemler ve yeni/özgün eserler kazandırmak amacıyla öykü ödülü düzenlemeye karar vermiştir"
category: articles
tags: [haziran 2025, hikaye yarışması, genel]
lastDate: 1751234400
dateHuman: "30 Haziran 2025"
attendance: "E-Posta"
comTopic: "Aidiyet"
organizer: "KeKeMe Yayınları"
requirements: "On sekiz yaşını geçmiş herkes katılabilir"
permalink: "kkm-yayinlari-2-oyku-odulu"
image: "https://edebiyatyarismalari.com/images/2025/haziran/kkm-yayinlari-2-oyku-odulu.jpeg"
excerpt: "KeKeMe Yayınları edebiyatımıza genç kalemler ve yeni/özgün eserler kazandırmak amacıyla öykü ödülü düzenlemeye karar vermiştir"
---

## KeKeMe Yayınları Öykü Ödülü

1. On sekiz yaşını geçmiş herkes yetişkinler için yazdığı “Aidiyet” konulu bir öykü ile ödüle başvurabilir. 
2. Ödüle katılacak eserlerin dili Türkçe olmalıdır. 
3. Gönderilen öyküler daha önce  ödül almamış, dereceye girmemiş, basılı yayımlanmamış ve herhangi bir dijital ortamda paylaşılmamış olmalıdır. Yazarı tarafımıza gönderdiği öykünün başka bir yarışmadan sonuç beklemediğini ve KeKeMe Yayınları tarafından sonuç açıklanana dek başka bir yarışmaya göndermeyeceğini taahhüt eder. 
4. Yazarlar yarışmaya rumuzla katılacaktır. Rumuz, öykünün ilk sayfasının sol üst köşesine yazılacaktır. Yazar bilgisi içeren metinler değerlendirmeye alınmayacaktır. 
5. Yazarlar ad ve soyadlarını, iletişim bilgilerini (telefon, ikametgâh adresi, e-posta adresi) ve kısa özgeçmişlerini gönderdikleri e-postanın içine yazacak, öykülerini Word dosyası olarak e-posta eki şeklinde göndereceklerdir. E-postanın konu kısmına öykünün adı yazılacaktır.
6. Öyküler yedi A4 sayfayı geçmeyecek şekilde, Times New Roman harf karakteriyle 12 punto, 1,5 satır aralığı ve standart kenar boşlukları kullanılarak yazılacaktır. Yedi sayfayı aşan öyküler değerlendirmeye alınmayacaktır. 
7. Katılımcılar başvuru ve öykü gönderimi için **kekemeedebiyat@gmail.com** adresini kullanacaklardır.  
8. Ödüle katılan yapıtlar özgün olacak, herhangi bir yapıttan alıntı dahi taşımayacaktır. Yapıtın özgün olmadığı değerlendirme sonrasında ortaya çıkarsa yazarı aldığı ödülü iade edecek, ortaya çıkan zararı karşılayıp açılacak her türlü davanın muhatabı sayılacaktır. 
9. Son başvuru tarihi 30 Haziran 2025’tir. Bu tarihten sonra gelen öyküler değerlendirmeye alınmayacaktır.

### KeKeMe Yayınları Öykü Ödülü Değerlendirme

1. Sonuçlar 2025 yılının Eylül ayı içinde basına açıklanacaktır. 
2. Ödül töreninin yeri ve saati ayrıca bildirilecektir. 
3. Seçici Kurul; Deniz Moralıgil, Ferhan Topçu, Göksu Baykal, Hande Baba, Nalan Yılmaz ve Yayla Boztaş’tan oluşmaktadır. 
4. Seçici kurul üyeleri öyküleri 100 puan üzerinden değerlendirecektir. En çok puanı alan ilk on öykü basına açıklanacaktır. İlk üç öykünün sahibine plaket ve onur belgesi takdim edilecektir. 
5. KeKeMe Yayınları öykülerin yayımlanmasına/kitaplaştırılmasına yönelik tüm hakları iki yıl saklı tutar. 
6. Yarışmaya gönderilen eserlerden uygun görülenler, herhangi bir telif hakkı iznine gerek kalmaksızın, istendiği takdirde yarışmayı düzenleyen KeKeMe Yayınları tarafından bir kitapta toplanarak yayımlanabilir. 
7. Başvuru yapan herkes katılım koşullarını kabul etmiş sayılır. 
