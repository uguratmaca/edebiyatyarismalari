---
layout: post
title: "11. GİO Ödülleri"
description: "FABİSAD 7 Kategoride düzenlenecek 11. GİO Ödülleri'ni duyurdu"
category: articles
tags: [temmuz 2025, kısa film yarışması, hikaye yarışması, çizgi roman yarışması, genel]
lastDate: 1755468000
dateHuman: "25 Temmuz 2025"
attendance: "Websitesi"
comTopic: "Serbest"
organizer: "Fantazya ve Bilimkurgu Sanatları Derneği"
requirements: "İsteyen herkes katılabilir"
permalink: "fabisad-11-gio-odulleri"
image: "https://edebiyatyarismalari.com/images/2025/haziran/fabisad-11-gio-odulleri.jpg"
excerpt: "FABİSAD 7 Kategoride düzenlenecek 11. GİO Ödülleri'ni duyurdu"
---

## 11. GİO Ödülleri

Fantazya ve Bilimkurgu Sanatları Derneği (FABİSAD) tarafından düzenlenen; fantazya, bilimkurgu ve korku türlerinin Türkiye’de tanınması ve gelişmesinde öncü rol üstlenen yazar, araştırmacı Giovanni Scognamillo’nun adını taşıyan GİO Ödülleri bu yıl 11. kez düzenleniyor. Yedi kategoride ödüller sahiplerini bulacak: Çeviri Eser, İllüstrasyon, Kısa Film, Kurgudışı Eser, Roman, Yayımlanmamış Çizgi Roman, Yayımlanmamış Öykü

## 11. GİO Ödülleri – Yayımlanmamış Öykü Ödülü

- En fazla 2.000 (iki bin) sözcükten oluşan, daha önce herhangi bir mecrada yayımlanmamış ve hiçbir yarışmada ödül almamış olan kısa öyküler ödüle aday gösterilebilir.
- Ödüle aday gösterilen öykülerin, fantazya, bilimkurgu veya korku türlerinden en az birinin bir ya da birkaç unsurunu barındırması gerekmektedir. - Tür şartını karşılamayan öyküler değerlendirme dışı bırakılacaktır.
- Eser dili Türkçe olmalıdır.
- FABİSAD Yönetim Kurulu üyeleri, Yayımlanmamış Öykü Ödülü jüri üyeleri ve daha önce aynı kategoride birincilik kazanmış olanlar hariç, 18 yaş üzeri ve T.C. uyruklu herkes başvurabilir.
- GİO Yayımlanmamış Öykü Ödülü’ne başvurmuş olmak, GİO Ödülleri’nin diğer kategorilerine başvurmaya engel değildir.
- Ödüle birden fazla eserle başvurulamaz.
- Telif hakları konusunda sorumluluk, ödüle başvuran eser sahibinindir. Katılımcılar, öyküye ilişkin telif hakları konusunda üçüncü kişiler tarafından herhangi bir iddiada bulunulması halinde FABİSAD’ın herhangi bir sorumluluğunun bulunmadığını gayrikabili rücu kabul ve taahhüt ederler.
- Yapay zekâ kullanılarak oluşturulduğu belirlenen eserler değerlendirme dışı bırakılacaktır.
- Ödüle başvuranlar, şartnamenin tüm koşullarını kabul etmiş sayılır.
- GİO Yayımlanmamış Öykü Ödülü’nün son başvuru tarihi 18 Temmuz 2025’tir.
- Başvuru için web sitemizdeki başvuru formu yazar tarafından 18 Temmuz 2025 tarihine kadar doldurulmalıdır.
- Başvurular yalnızca başvuru formu yoluyla kabul edilir. Elden veya e-posta yoluyla gelen başvurular kabul edilmeyecektir.
- Öykü, PDF formatında (maks. 10 MB büyüklüğünde) bir dosya halinde başvuru formuna eklenmelidir.
- Ödüle aday olacak öykü, başlık hariç olmak üzere en fazla 2.000 (iki bin) sözcükten oluşmalı, 12 punto Times New Roman fontunda, yaygın olarak kullanılan bir kelime işlemci ile yazılmış olmalıdır.
- Öykü dosyasının adında ve içerisinde yazarın adı soyadı yer almamalıdır. Yalnızca rumuz kullanılmalıdır.
- Belirlenecek rumuz, üç (3) harf ve dört (4) rakamdan oluşmalıdır.
- Öykü dosyası şu şekilde isimlendirilmelidir: ÖykününAdı_Rumuz
- Örnek: MaviAnka_Prt3223
- Adayların başvuru formunda gerçek ad ve soyadlarını belirtmeleri gereklidir. Başvuru formuna kimlik belgesindeki ad-soyadı yerine müstear isim yazılamaz.

### 11. GİO Ödülleri – Yayımlanmamış Öykü Ödülü Seçici Kurulu

- Ömür İklim Demir
- Mahir Ünsal Eriş
- Fatma Nur Kaptanoğlu
- Altay Öktem
- Özgür Tacer
- Deniz Tarsus

#### [Öykü başvurusu](https://docs.google.com/forms/d/e/1FAIpQLSczoCJziUlRRW2nuSVMnJUDeAqVi9r0GoyIqD_g7EbLBb-dQA/viewform?usp=sharing&ouid=109179489454715278661){:rel="nofollow"}{:target="_blank"}{:class="gtag"}

#### [Diğer yarışma şartnameleri için](https://www.fabisad.com/haberler/11-gio-odulleri-icin-basvurular-acildi/?ref=edebiyatyarismalari.com){:rel="nofollow"}{:target="_blank"}{:class="gtag"}

