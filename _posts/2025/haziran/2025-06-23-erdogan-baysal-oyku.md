---
layout: post
title: "3. Erdoğan Baysal Öykü Yarışması"
description: "İzmir Yazarlar Kooperatifi 3. Erdoğan Baysal Öykü Yarışması duyuruldu."
category: articles
tags: [ağustos 2025, hikaye yarışması, genel]
lastDate: 1756418400
dateHuman: "29 Ağustos 2025"
attendance: "E-Posta"
comTopic: "Serbest"
organizer: "İzmir Yazarlar Kooperatifi"
requirements: "18 yaşını geçmiş herkes herkes katılabilir"
permalink: "3-erdogan-baysal-oyku-yarismasi"
image: "https://edebiyatyarismalari.com/images/2025/haziran/3-erdogan-baysal-oyku-yarismasi.jpg"
excerpt: "İzmir Yazarlar Kooperatifi 3. Erdoğan Baysal Öykü Yarışması duyuruldu."
---

## 3. Erdoğan Baysal Öykü Yarışması

İzmir Yazarlar Kooperatifi (İZYAKO) tarafından yapılan açıklamada, ilki 2023 yılında düzenlenen Erdoğan Baysal öykü yarışmasının 2025 yılı Kasım ayında üçüncüsünün düzenleneceği belirtildi. Halihazırda Türkiye’nin tek yazar kooperatifi olan İZYAKO’nun kurucularından ve Türk Edebiyatının önemli isimlerinden biri olan Erdoğan Baysal’ın anısını yaşatmak adına düzenlenen öykü yarışmasının gelenekselleştirilmek istendiği bildirildi.

Geçtiğimiz yıl olduğu gibi yarışmanın bu seneki hedefi yine genç yetenekleri edebiyat dünyasına kazandırmak.
Yarışmaya katılacak adayların eserlerini 02 Haziran ile 29 Ağustos 2025 tarihleri arasında izyako2019@gmail.com e-posta adresine göndermeleri gerekmektedir. Yarışmanın konusu serbest olarak belirlenmiştir. Kooperatif yönetimi tarafından yapılan açıklamaya göre yarışma şartnamesinin detayları aşağıdaki şekildedir:  

- Ödüle katılacak eserlerin dili Türkçe olmalıdır.
- 18 yaşını geçmiş herkes, bir öykü ile yarışmaya başvurabilir.
- Konu: Serbesttir.
- Yarışmaya katılacak olan kişilerin İzmir Yazarlar Kooperatifi Ortakları, Seçici Kurul üyelerinin 1. Derece akrabası olmaması gerekmektedir.
- Yazı tipi Times New Roman, Öykünün uzunluğu 1,5 satır aralığıyla, 12 punto, dört sayfayı geçmeyecek şekilde olmalıdır.
- Gönderilen öyküler daha önce ödül almamış, dereceye girmemiş, basılı olarak yayımlanmamış ve herhangi bir dijital ortamda paylaşılmamış olmalıdır.
- Yarışmaya katılacak olan kişilerin daha önce basılmış bir öykü kitabı olmaması gerekmektedir.
- Sadece öykü başvuruları kabul edilmektedir. Roman, deneme, şiir, vb. türlerde yapılan başvurular değerlendirme dışı bırakılacaktır.
- Katılım bir öykü ile olacaktır. Bir kişi, birden fazla öykü ile başvuruda bulunamaz.
- Öykülerin Word belgesine kaydedilmiş olarak belirtilen e-posta adresine gönderilmesi gerekmektedir.
- Posta, kargo ve elden yapılan başvurular kabul edilmeyecektir.
- Yarışmaya katılan öyküler seçici kurula yazar kimlikleri gizli olarak sunulmaktadır. Bu nedenle öykünün yer aldığı dosyada yazarın kimliğine dair bir bilginin yer almamasına dikkat edilmelidir. Yazarlar öykü dosyasının sağ üst köşesinde kısa bir rumuz kullanmalıdır.
- Yazarlar öykü dosyası ile birlikte başka bir dosyada kimliklerini, rumuzlarını ve iletişim bilgileri (telefon, ikametgâh adresi, e-posta adresi) ile birlikte kısa özgeçmişlerini belirtmeli, maili gönderirken konu kısmına rumuzlarını yazarak göndermelidir.
- Yarışmaya gönderilen öykülerin hukuki ve bilimsel sorumluluğu yazarına aittir.
- Eserlerin katılım koşullarını sağlaması, başvuru adresine ulaşması ve eserin içeriğiyle ilgili tüm hususlar yazarların sorumluluğundadır. Başvuru koşullarına uymayan eserler için herhangi bir geri bildirim yapılmayacaktır.
- Dereceye giren ilk üç öykünün sahibine Erdoğan Baysal’ın eserlerinden oluşan kitap seti ve plaket takdim edilecektir. 22.11.2025 tarihinde sonuçlar ilan edilecektir.
- Öykülerin yayımlanmasına/ kitaplaştırılmasına yönelik tüm haklar eser sahibinin kendisine aittir. Yarışmaya katılanlar derece alsa da almasa da bunu kabul eder. İzmir Yazarlar Kooperatifi ödül alsa da almasa da herhangi bir eserin kitaplaştırılmasını ya da farklı bir şekilde yayınlanmasını taahhüt etmemektedir.
- Eserler **izyako2019@gmail.com** e-posta adresine gönderilecektir. Başvuru yapan herkes katılım koşullarını kabul etmiş sayılır.
- Son başvuru tarihi 29.08.2025 saat 17:00’den sonra gelen öyküler değerlendirmeye alınmayacaktır.
- Gelen öyküler kurul tarafından ön elemeden geçirilecektir, formata uygun olmayan öyküler değerlendirmeye alınmayacaktır.
- Kurul Başkanı, Seçici Kurulun göndermiş olduğu Bireysel Değerlendirme Formlarındaki puanlamaları birleştirerek yarışmada dereceye giren ilk 15 öyküyü belirleyecektir. Kurulun ve Kurul Başkanının verdiği kararlar nihai olup itirazlar işleme alınmayacaktır.

DEĞERLENDİRME: Seçici Kurul üyeleri, başvuruya konu olan öykülerin ilk değerlendirmesini ve şartnameye uygunluğunu kontrol ederek Bireysel Değerlendirme Formları ile birlikte Kurul Başkanına teslim eder. Formlardaki puanlama ile ilk 15 öykü belirlenerek Seçici Kurul üyelerine teslim edilir. Seçici Kurul aldıkları öyküleri, aşağıdaki değerlendirme ölçütleri çerçevesinde, 100 puan üzerinden değerlendireceklerdir:
 
- Türkçeyi kullanma gücü (Anlatılmak isteneni ifade edebilecek doğru sözcükleri kullanabilme, dil bilgisi kurallarını uygulama, yazım ve noktalama becerisi) (15 Puan)
- Özgünlük ve edebi nitelik (20 Puan)
- Üslup (Etkili bir başlangıç yapabilme ve uygun başlık koyabilme, anlaşılır bir anlatım düzeni oluşturma) (15 Puan)
- Öykü metninin temaya uygunluğu ve etkileyiciliği (20 Puan)
- Dilin sosyo-kültürel boyutlarının öyküye yansıtılması (15 Puan)
- Öykü kişilerinin okura sunumu (15 Puan)