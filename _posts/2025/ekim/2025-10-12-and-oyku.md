---
layout: post
title: "Aydınlık Nesiller Derneği Öykü Ödülü"
description: "Aydınlık Nesiller Derneği Öykü Ödülü son başvuru tarihi 15 Ocak 2026'dır"
category: articles
tags: [ocak 2026, hikaye yarışması, genel]
lastDate: 1768431600
dateHuman: "15 Ocak 2026"
attendance: "E-Posta"
comTopic: "Serbest"
organizer: "Aydınlık Nesiller Derneği"
requirements: "18 yaşını doldurmuş, yurt içi ve yurt dışından, T.C. vatandaşı olan ve Türkçe yazan herkes katılabilir"
permalink: "aydinlik-nesiller-dernegi-oyku-odulu"
image: "https://edebiyatyarismalari.com/images/2025/ekim/and-oyku-odulu.jpg"
excerpt: "Aydınlık Nesiller Derneği Öykü Ödülü son başvuru tarihi 15 Ocak 2026'dır"
---

## Aydınlık Nesiller Derneği Öykü Ödülü

- **Aydınlık Nesiller Derneği Öykü Ödülü** son başvuru tarihi 15 Ocak 2026'dır
- 18 yaşını doldurmuş, yurt içi ve yurt dışından, T.C. vatandaşı olan ve Türkçe yazan herkes katılabilir.
- Katılımcıların sadece 1 (bir) öykü gönderebileceği öykü ödülümüzün herhangi bir ‘tema’ kısıtlaması bulunmamaktadır.
- Ödüle gönderilecek eserlerin daha önce dereceye girmemiş, özgün, kısmen veya başka bir metinden kopya edilmemiş, internet ortamında ve/veya basılı olarak (dergi, e-dergi, fanzin, kitap v.b.) yayımlanmamış olması gerekmektedir.
- Yarışmaya gönderilecek öykülerin tamamen katılımcı tarafından yazılmış olması esastır. Yapay zekâ (AI) yazılım veya uygulamalarının kullanılması kabul edilmemektedir. Metinlerin özgünlüğünü korumak amacıyla gerekli kontroller yapılacaktır. Yapay zekâ desteği tespit edilen eserler değerlendirmeye alınmayacaktır.
- Gönderilecek öyküler Word dosyası olarak, Times New Roman yazı stiliyle, 12 punto, 1,5 satır aralığı ve 500-2500 kelimeyi geçmeyecek şekilde olmalıdır.
- Katılımcı, gönderdiği eserin kendisine ait olduğunu kabul, beyan ve taahhüt eder. Eserlerin tamamının ya da bir bölümünün alıntı ve/veya çalıntı olmasından doğabilecek her türlü yasal sorumluluk eser sahibine aittir. Bu konuyla ilgili ödülü düzenleyen Aydınlık Nesiller Derneği’nin herhangi bir sorumluluğu bulunmamaktadır.
- Ödül başvurusu için gönderilen öykülerde toplumun herhangi bir kesimi hedef alınamaz. Dil, din, cinsiyet, mezhep, ırk ayrımı ve nefret söylemi ile şiddet ve insan onurunu zedeleyici ifadeler kabul edilemez. Gönderilen öykülerde bu unsurlar olduğu takdirde katılımcı değerlendirme dışı kalır.
- Noktalama işareti, imla ve dil kurallarına uymayan öyküler değerlendirme dışı kalır.
- Yazarlar ödüle rumuz ile katılacaktır ve öykü sayfasının sağ üst köşesine tek kelimelik rumuz yazılacaktır. Öykü metnine yazarın gerçek adı kesinlikle yazılmamalıdır. Yazarın kısa özgeçmişi ve iletişim bilgileriyle birlikte şahsi bilgilerinin ayrı bir dosyada, aynı e-mail içinde gönderilmesi gerekmektedir.
- Ödül dereceleri 1., 2. ve 3.’lük ile 3 adet dikkate değer kategorilerinden teşekkül eder. Dernek, verilecek ödül sayısını arttırabilir veya eksiltebilir.
- Ödüle başvuran herkes, dereceye giren eserlerin herhangi bir telif ödemesi yapılmaksızın, bedelsiz, süresiz ve koşulsuz olarak ödülü düzenleyen AND tarafından her türlü mecrada kullanılabileceğini, basın, dağıtım, yayın ve yayımının yapılabileceğini, AND Öykü Ödülü Seçkisi’nde yer alacağını, bu maddede sayılan kullanım, basım, yayın ve yayımlardan kaynaklanan tüm hakların AND’a ait olduğunu kabul eder. Ödülün açıklanmasından sonraki 1 (bir) yılın bitiminden itibaren söz konusu öykülerin yazarları da diledikleri mecralarda ve yayınlarda öykülerini değerlendirme hakkına sahiptirler.
- Ödüle jüri üyeleri ve 1. derece yakınları katılamaz.
- Eserlerin değerlendirmeye alınabilmesi için katılımcılar öykülerini **info@aydinliknesiller.org** e-mail adresine, son katılım tarihi olan 15 Ocak 2026, saat 23.59’a kadar göndermelidir.
- AND Öykü Ödülü’nün uzun seçki listesi önceden açıklanacaktır. Ödül töreni tarihi ve yeri önceden bildirilecektir.
- AND Öykü Ödülü Seçkisi 2026 yılı içinde, Metinlerarası Kitap Yayınevi tarafından yayımlanacaktır.
- Ödüle başvuran öykü sahipleri, yaptıkları başvuru ile işbu şartname hükümlerini başka herhangi bir işleme gerek kalmaksızın kabul etmiş sayılırlar.

## Aydınlık Nesiller Derneği Öykü Ödülü Jürisi

- Adnan Özyalçıner, Onur Konuğu
- Mesut Varlık, Jüri Başkanı
- Şebnem Denk, Koordinatör
- Ethem Baran
- Figen Alkaç
- Figen Yıldız
- Hüseyin Opruklu
- Jale Özata Dirlikyapan
- Özlem Aksu Kurtoğlu