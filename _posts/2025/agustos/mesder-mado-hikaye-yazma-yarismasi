---
layout: post
title: "MESDER 2. Hikaye Yazma Yarışması"
description: "Kahramanmaraş Edebiyat-Sanat Derneği (MESDER) ve MADO işbirliği ile ülke geneli “Geleneksel 2. Hikâye Yazma Yarışması” düzenlenmiştir."
category: articles
tags: [ağustos 2025, hikaye yarışması, genel]
lastDate: 1754949600
dateHuman: "12 Ağustos 2025"
attendance: "E-Posta"
comTopic: "Serbest"
price: "45 Bin 500 TL"
organizer: "Kahramanmaraş Edebiyat-Sanat Derneği"
requirements: "Yarışmaya ülke geneli 18 yaş üstü bütün T.C. vatandaşları katılabilecektir"
permalink: "mesder-mado-hikaye-yazma-yarismasi"
image: "https://edebiyatyarismalari.com/images/2025/agustos/mesder-mado-hikaye-yazma-yarismasi.png"
excerpt: "Kahramanmaraş Edebiyat-Sanat Derneği (MESDER) ve MADO işbirliği ile ülke geneli “Geleneksel 2. Hikâye Yazma Yarışması” düzenlenmiştir."
---

## MESDER 2. Hikaye Yazma Yarışması

1. Yarışmaya ülke geneli 18 yaş üstü bütün T.C. vatandaşları katılabilecektir.
2. Hikâyelerin konusu serbesttir.
4. Her yarışmacı kendisinin yazmış olduğu 1 (bir) hikâye ile yarışmaya katılacaktır.
5. Yarışmaya katılacak hikâyelerin daha önce herhangi bir yerde (dijital veya basılı olarak) yayımlanmamış olması gerekmektedir. Alıntı veya kopya olduğu, başka bir yarışmaya veya herhangi bir yayın grubuna gönderilmiş olduğu tespit edilen eserler ödül kazanmış olsalar dahi iptal edilecek ve eser sahibi hiçbir hak iddia edemeyecektir.
6. Yapay zekâ destekli programlarla yazıldığı anlaşılan eserler değerlendirme dışı bırakılacaktır.
7. Daha önce **MESDER-MADO Hikâye Yazma Yarışması**nda dereceye giren yazarlarla seçici kurulun birinci derecede yakınları ve MESDER yönetim kurulu üyeleri yarışmaya katılamayacaklardır. 
8. Hikâyeler; bilgisayar ortamında Times New Roman yazı karakterinde, 12 punto, 1,15 satır aralığında ve sayfa kenar boşlukları 2,5 cm olacak şekilde word belgesi olarak yazılmalı ve 2.000 kelimeyi geçmemelidir.
9. Yarışmaya katılan hikâyenin sol üst köşesine rumuz yazılacaktır. Aynı rumuz “Yarışmacı Başvuru Formu”na da yazılacaktır. Rumuzlar bir kelime ve 2 rakamdan oluşmalıdır. (Örnek: avcı99)
10. Sadece internet üzerinden başvuru kabul edilecektir. 
11. Hikâyelerin değerlendirilmesinde aşağıdaki ölçütler göz önünde bulundurulacaktır.
- Türkçeyi; dilbilgisi, yazım ve noktalama işaretleri kurallarına uygun olarak doğru kullanma
- Hikâyenin kurgusunun etkililiği ve yaratıcılığı  
- Hikâyenin içeriği, etkileyiciliği, konu seçimi
- Hikâye anlatma tekniğine uygunluğu
- Üsluptaki özgünlüğü
12. Seçici kurulun vermiş olduğu puanlara itiraz edilemeyecektir.
13. Yarışmaya katılacak olan eserler, word belgesi olarak (PDF olmayacak) ekte bulunan “Yarışmacı Başvuru Formu EK-1” ile birlikte **mesder46@gmail.com** adresine gönderilecektir.
14. Yarışmacılar, ödül alan ve yayınlanmaya uygun bulunan hikâyelerin herhangi bir telif ücreti olmadan Kahramanmaraş Edebiyat Sanat Derneği veya MADO tarafından hazırlanacak olan her türlü yazılı, görsel ve dijital ortamda yayımlanmasını yarışmaya katılmakla kabul etmiş sayılacaklardır.
15. Yarışmaya katılan hikâyeler editör seçici kurul tarafından bir seçmeye tabi tutularak kitap hâline getirilecektir.
16. Ödül töreni, dereceye giren yarışmacılara ayrıca bildirilecek olup dereceye giren yarışmacılar Kahramanmaraş’taki ödül törenine davet edilecek; il dışından dereceye giren yarışmacıların (bir kişilik) yol ücreti ile konaklama giderleri karşılanacaktır. Yarışmada ödül almaya hak kazanan fakat ödül törenine katılmayan yarışmacıların ödülleri hesaplarına gönderilmeyecek olup ödül Kahramanmaraş’ta takdim edilecektir.
17. Başvurular, 12 Ağustos 2025 tarihinde saat 24.00’de sona erecektir. Belirtilen tarihten sonra ulaşan eserler, değerlendirmeye alınmayacaktır.
18. Yarışma sonuçları, 25 Ağustos 2025 tarihinde  https://mesder.org.tr/ web sayfasından açıklanacaktır.  Ödüller 6 Eylül 2025 tarihinde yapılacak olan ödül töreninde verilecektir.

### MESDER 2. Hikaye Yazma Yarışması Ödülleri

- Birincilik: 15.000 TL ve plaket
- İkincilik : 12.500 TL  ve plaket
- Üçüncülük : 10.000 TL  ve plaket
- Mansiyon (1 adet): 8.000 TL  ve plaket

### MESDER 2. Hikaye Yazma Yarışması Seçici Kurul

- Prof. Dr. Kemal TİMUR
- Prof. Dr. Selim SOMUNCU
- Doç. Dr. Sadi GEDİK
- Eğitimci/Yazar Ramazan AVCI
