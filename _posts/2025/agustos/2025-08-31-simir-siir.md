---
layout: post
title: "12. Simit Çay Edebiyat Etkinlikleri Şiir Yarışması"
description: "Simit Çay Edebiyat Etkinlikleri tarafından şiir meraklılarını yazmaya özendirmek amacıyla  12.si düzenlenen “serbest” konulu Şiir Yarışması 2025 başlıyor"
category: articles
tags: [aralık 2025, şiir yarışması, serbest, genel]
lastDate: 1767135600
dateHuman: "31 Aralık 2025"
attendance: "Web sitesi"
comTopic: "Serbest"
price: "7 Bin TL'dir"
organizer: "Simit Çay Edebiyat Etkinlikleri"
requirements: "İsteyen herkes katılabilir."
permalink: "12-simit-cay-siir-yarismasi"
image: "https://edebiyatyarismalari.com/images/2025/agustos/12-simit-cay-siir-yarismasi.png"
excerpt: "Simit Çay Edebiyat Etkinlikleri tarafından şiir meraklılarını yazmaya özendirmek amacıyla  12.si düzenlenen “serbest” konulu Şiir Yarışması 2025 başlıyor"
---

## 12. Simit Çay Edebiyat Etkinlikleri Şiir Yarışması

Simit Çay Edebiyat Etkinlikleri tarafından şiir meraklılarını yazmaya özendirmek amacıyla  12.si düzenlenen “serbest” konulu Şiir Yarışması 2025 başlıyor. Ödüllü şiir yarışmaları içerisinde süreklilik arz eden nadir güncel yarışmalardan olan Simit Çay Şiir Yarışmaları 2025 yılında da sizlerle. Yarışma bilgileri aşağıda detaylandırılmıştır.

Not: Sadece nitelikli eserlerin katılımının sağlanması, aşırı katılımı önlemek ve şiirlerin daha sağlıklı şekilde değerlendirilebilmesi amacıyla 100 lira, katılım ücreti olarak belirlenmiştir.

1. Yarışmaya katılan şiirin daha önce herhangi bir yarışmaya katılmamış, herhangi bir süreli yayında veya şiir sitesinde* yayımlanmamış olması gerekir. Bunun yanında, kısmen veya tamamen alıntılanmış şiirler de değerlendirme dışı bırakılacaktır. Şiir kitabında yayımlanan eserler ilgili yayınevinden izin alınmak suretiyle yarışmaya başvurabilir. Böyle bir durumda katılımcı şiirinin altına “İlgili yayınevinden izin alarak bu şiirle yarışmanıza katılıyorum.” ifadesini eklemelidir.
2. Her yarışmacı, yarışmaya en fazla iki (2) şiirle katılabilir. Şiirlerin dili, Türkiye Türkçesi ile anlaşılabilmesi kaydıyla herhangi bir Türk lehçesi (Azerbaycan Türkçesi vb.) olabilir. Yarışmada konu ve tarz sınırlaması yoktur. Ayrıca yarışmaya niteliksiz eserlerin katılmasını önlemek ve sağlıklı şekilde okunabilir sayıda şiir gelmesini sağlamak amacıyla katılımcılardan katılım ücreti alınacaktır.
3. Katılım ücreti ödenmeyen başvurular geçersiz sayılacaktır.
4. Yarışma genel ağ (internet) üzerinden gerçekleştirilecektir. Kesinlikle elden dosya teslimi yapılmayacaktır. Formdaki (*) ile işaretlenen ad, soyad, adres gibi tüm bilgilerin doğru biçimde doldurulması zorunludur. Ayrıca yarışmada tüm katılımcılar kendi bilgilerini doğru bildirmekle yükümlüdür. Aksi takdirde kazanılan ödül iptal edilecektir.
5. Yarışmaya katılan şiirler yapıt sahibine geri verilmeyecektir. Eserlerden uygun görülenler, herhangi bir telif hakkı iznine gerek kalmaksızın, yapıt sahibinin ismi zikredilmek koşuluyla yarışmayı düzenleyicileri tarafından bir kitapta toplanabilir, dergi, gazete, e-yayın, sosyal medya veya genel ağ sayfasında yayımlanabilir.
6. Yarışmaya katılan eserler üzerinde Seçici Kurul tarafından dil bilgisine ilişkin düzenleme yapılabilir. (Ki ve de bağlacının yanlış yazılması, “herkes”in “herkez” biçiminde bilinçli olmayarak yazılması vb. durumlarda yazım düzeltmesi yapılabilir; estetik kaygılarla yapılan özgün imlaya karışılmaz.)
7. Etkinlik düzenleyicileri gereken hâllerde yarışma koşullarında değişiklik yapabilir, yarışmayı iptal edebilir, belirli bir sırayı paylaştırabilir [iki birinci seçme gibi (bu durumda bir sonraki sıra belirlenmez)] ya da iptal edebilir. Ayrıca düzenleyiciler yarışma takviminde her türlü değişikliği yapmaya yetkilidir.
8. Şiir yarışması düzenleme biçimi ve şiirlerin değerlendirilmesindeki tüm yetki seçici kurula aittir.
9. Şiirlerin içeriği ile ilgili bütün sorumluluk eser sahibine aittir. Nitekim yarışmaya katılan toplumun genel hassasiyetlerine ve yasalara aykırı eserler değerlendirmeye alınmayacaktır.
10. Yarışma sonucu açıklandıktan itibaren 10 gün içerisinde katılım esnasında beyan edilen e-postaya yonetici@simitcay.com e-posta adresinden gönderilen bildirime yanıt vermeyen -ulaşılamayan- kişilerin ödülleri iptal edilecektir. Bu ödüller bir başkasına devredilmeyecektir.
11. Yarışmaya şiir gönderen şairler bu şartları kabul etmiş sayılacaktır.
12. Yarışma kurulu yarışmayı iptal etme hakkına sahiptir. Bu durumda ödenen katılım paraları iade edilecektir.
13. Ödüller, katılım ücretini ödeyen kredi kartı hesabının sahibine değil şiirin sahibine yapılacaktır. Daha önce yarışmamızda para ödülü kazananlar iki yıl geçmeden yarışmaya tekrar başvuru yapamazlar.
14. Tek ödeme yapıp birden fazla şiir gönderenlerin yalnızca son gönderdikleri şiir dikkate alınacaktır. Aynı şekilde iki ödeme yapıp ikiden fazla şiir gönderenlerin yalnızca son gönderdikleri iki şiir değerlendirilecektir. Tek formla ödeme sayısından fazla şiir gönderildiğinde ise ilk gönderilen(ler) dikkate alınacaktır.
Not: Katılımcılar ödemelerinin gerçekleşip gerçekleşmediği veya şiirlerinin tarafımıza ulaşıp ulaşmadığına dair kuşkuya düşerse, Instagram hesabımızdan ya da yonetici@simitcay.com e-posta adresinden bize ulaşabilirler. 

* Şiir sitelerinde yayımlanan şiirler, sonuçların açıklanmasının ardından 2 saat içerisinde mevcut siteden kaldırılmalıdır. Şiirin yayımlandığı yer ile oluşabilecek her türlü uzlaşmazlıktan şiirin sahibi sorumludur.

### 12. Simit Çay Edebiyat Etkinlikleri Şiir Yarışması Ödülleri

- Birinciye: 5000 lira + ücretsiz e-kitap çıkarma hakkı* + e-başarı belgesi
- İkinciye: 2000 lira + e-başarı belgesi
- Üçüncüye: 1000 lira + e-başarı belgesi
- E-kitap yayımlama hakkı: E-kitap hakkının kullanılabilmesi için yazım yanlış içermeyen ve en fazla 100 sayfa olan şiir dosyasının sonuçların açıklandığı günden itibaren 90 gün içerisinde yonetici@simitcay.com e-posta adresine gönderilmesi gerekmektedir. Yayınlanan kitabın telif hakları 2 yıl boyunca Belirteç Yayınları’na ait olacaktır ve kitap platformumuz üzerinden ücretsiz ve herkese açık şekilde 2 yıl boyunca yayınlanacak, satılmayacaktır. 2 yıl sonunda eserin tüm hakları eser sahibine iade edilecektir. Birinci olan yarışmacı dilerse kitap yayımlama hakkını kullanmayabilir. Eser, yayınevi ve eser sahibinin sözleşme şartlarında anlaşması durumunda satışa da sunulabilir.

### [Başvuru formu](https://www.magaza.simitcay.com/urun/11-simit-cay-edebiyat-etkinlikleri-siir-yarismasi-katilim-formu/?ref=edebiyatyarismalari.com){:rel="nofollow"}{:target="_blank"}{:class="gtag"}
