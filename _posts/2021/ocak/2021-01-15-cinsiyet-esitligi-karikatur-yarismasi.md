---
layout: post
title: "Toplumsal Cinsiyet Eşitliği Uluslararası Karikatür Yarışması"
description: "Haydi karikatürcüler; Kadını güçlendirmek - dünyayı güçlendirmektir: Düşünün, çizin... Kadın hakları ve güçlenmesi üzerine düşündüğünüzde aklınıza gelenleri herkese gösterin"
tags: [şubat 2021, genel, karikatür yarışması]
comments: true
lastDate: 1612126800 
dateHuman: "1 Şubat 2021"
attendance: "E-Posta"
price : "36 Bin TL'dir"
hidden: true
comTopic: "Toplumsal Cinsiyet Eşitliği"
requirements: Yarışma ulusal ve uluslararası düzeyde düzenlenmiş olup amatör, profesyonel tüm dünya karikatürcülere açıktır"
permalink: "cinsiyet-esitligi-karikatur-yarismasi"
image: "https://edebiyatyarismalari.com/images/2021/ocak/toplumsal-cinsiyet-esitligi-karikatur-yarismasi.jpg"
excerpt: "Haydi karikatürcüler; Kadını güçlendirmek - dünyayı güçlendirmektir: Düşünün, çizin... Kadın hakları ve güçlenmesi üzerine düşündüğünüzde aklınıza gelenleri herkese gösterin"
---

## Toplumsal Cinsiyet Eşitliği Uluslararası Karikatür Yarışması
1. Yarışma ulusal ve uluslararası düzeyde düzenlenmiş olup amatör, profesyonel tüm dünya karikatürcülere açıktır.
2. Genel ahlak kurallarına uymayan, hakaret içeren, siyasi amaca hizmet eden, kişilik haklarını ihlal eden, suç teşkil edebilecek ifadeler içeren karikatürler yarışma dışı kalacaktır.
3. Seçici kurul üyelerinin yakınları yarışmaya katılamazlar.
4. Çizim tekniği serbesttir. Yarışmacıların katılım formunu doldurması ve göndermesi zorunludur. Katılımcı, katılım formunu doldurmakla yarışmaya katılacağı karikatürün (lerin) eser sahibi olduğunu ve bu eser (ler) üzerinde haiz olduğu ve 5846 sayılı Türk Fikir ve Sanat Eserleri Kanunu’nun 21.-25. madde hükümlerinde tanımlanan işleme, çoğaltma, yayma, temsil ve işaret, ses ve/veya görüntü naklinde yarayan araçlarla umuma iletim mali haklarını münhasır olmayan basit ruhsat şeklinde herhangi bir yer, süre ve sayı kısıtlaması olmaksızın ve 3. kişilere devir hakkını da kapsayacak surette İzmir Büyükşehir Belediyesi’ne lisans verdiğini, İzmir Büyükşehir Belediyesi’nin söz konusu karikatürü (leri) sergilemek, arşivinde tutmak, internet ortamında ve sair şekillerde çoğaltmak ve yayınlamak suretiyle ve bunlarla sınırlı olmaksızın dilediği her şekilde kullanmasına muvafakatinin olduğunu peşinen beyan ve kabul eder, ayrıca belediyeden bu nedenle hiç bir şekilde bedel talep edemez.
5. Karikatürler sadece internet üzerinden belirtilen mail adresine gönderilmek suretiyle yapılacaktır. Karikatür boyutları en fazla A3 (29.7 x 42 cm) ve 300 dpi çözünürlükte RGB ve jpg formatında olmalıdır. ZIP veya RAR gibi sıkıştırma programı kullanılmadan gönderilmelidir.
6. Gönderilecek karikatürler daha önce hiçbir ulusal ve uluslararası yarışmada ödül almamış olmalıdır. Seçici kurulun aynı ya da benzer saydığı veya başka bir karikatürcüye ait olduğunu belirlediği karikatürler değerlendirilmeyecektir. 
7. Benzer (smiler) iddialara karşı finale kalan karikatürler izmir büyükşehir belediyesi sitesi ve sosyal medyada bir hafta süreyle sergilecektir. Bu süreden sonra gelen itirazlar dikkate alınmayacak, jüri kararı kesin olacaktır.
8.  Benzer (smiler) olduğu tespit edilen karikatürler yarışma dışı kalacaktır. Böyle bir tespit durumunda yedek olarak seçilen eserler ödül almaya hak kazanacaktır. Her türlü olası tartışmalar, çalıntı ve benzer iddiaların sorumlusu katılımcı olacaktır.
9. Yarışmacılar en fazla 5 (beş) adet karikatür gönderebilirler.
10. Karikatürler en geç 1 Şubat 2021 saat 17.00’e kadar “İzmir Büyükşehir Belediyesi Uluslararası Karikatür Yarışması başlığı ile **ibbcartoon@gmail.com** adresine gönderilmelidir.
11. Yarışmada ödül kazanan yarışmacıların kazandıkları para ödüllerini tarafımıza ulaştırdıkları banka IBAN numarasına havale yapılacaktır. Ödül sahibi, IBAN numarası ile birlikte istenen evrakları eksiksiz doldurmak, imzalamak ve göndermek zorundadır. Ödül sahibinin IBAN numarasını bildirmemesi veya değişik sebeplerden dolayı ödül bedelini alamaması ile doğacak durumlar, sonuçların açıklandığı tarihten itibaren 1 yılın sonunda zaman aşımına uğrar. Zaman aşımı durumunda hak sahibinin ödül, telif vb. herhangi bir talebi olamaz. İzmir Büyükşehir Belediyesi ile yarışmacı arasında doğabilecek anlaşmazlıklarda önce jürinin hakemliği aranır, sonuca ulaşılamadığı takdirde anlaşmazlıkların çözümünde İzmir Mahkemeleri yetkili olacaktır.
12. Yarışmaya gönderilen karikatürler içerisinden, jüri tarafından seçilen ve sergilenmeye değer görülen eserler İzmir Büyükşehir Belediyesi’nce düzenlenecek olan bir albümde toplanacaktır. Bu albüm yalnızca yarışmada dereceye giren ve eseri yayınlanan katılımcılara gönderilecektir. Albüme seçilen eserlere ayrıca ücret ödenmez.
13. Yarışma sonunda ödül, mansiyon kazanan, sergilenme ve albüme girmeye hak kazanan eserler üzerinde 5846 sayılı Fikir ve Sanat Eserleri Kanunu’nun 21’inci maddesinde tanımlanan işleme, 22’nci maddesinde tanımlanan çoğaltma, 23’üncü maddesinde tanımlanan yayma, 24’üncü maddesinde tanımlanan temsil ve 25’inci maddesinde tanımlanan işaret, ses ve/veya görüntü nakline yarayan araçlarla umuma iletim mali hakları eser sahibi ile birlikte süresiz olarak İzmir Büyükşehir Belediyesi’ne ait olacaktır. İzmir Büyükşehir Belediyesi bu haklar çerçevesinde eseri, süresiz olarak, Türkiye içinde veya dışında, Türkçe veya diğer tüm dünya dillerinde, her türlü ortam ve her türlü materyal içeriğinde eser sahibinin ismini belirterek kullanabilecek ve kullandırabilecektir. Bu kullanımlar için seçilen eserlere ayrıca ücret ödenmez. Yarışmada görev alan Danışman Üyelere herhangi bir ücret ödenmeyecektir. Çalışmalarını yarışmaya gönderen tüm katılımcılar yukarıdaki koşulları kabul etmiş sayılır.

### Toplumsal Cinsiyet Eşitliği Uluslararası Karikatür Yarışması Ödülleri
- Birincilik Ödülü 15.000 TL
- İkincilik Ödülü 10.000 TL
- Üçüncülük Ödülü 5.000 TL
- Mansiyon (3 Adet) 2.000 TL