---
layout: post
title: "Yunus Emre’ye Mektup Yarışması"
description: "Karamanoğlu Mehmetbey Üniversitesi (KMÜ) ve Karaman Belediyesi iş birliğiyle Yunus Emre’ye Mektup konulu yarışma düzenlenecek."
category: articles
tags: [ekim 2021, lise, mektup yarışması]
comments: true
lastDate: 1633640400    
dateHuman: "8 Ekim 2021"
comTopic: "Yunus Emre’ye Mektup"
attendance: "E-Posta"
price: "10 Bin 500 TL'dir"
requirements: "Lise öğrencileri katılabilir"
permalink: "yunus-emreye-mektup-yarismasi"
image: "https://edebiyatyarismalari.com/images/2021/haziran/yunus-emreye-mektup-yarismasi.jpg"
excerpt: "Karamanoğlu Mehmetbey Üniversitesi (KMÜ) ve Karaman Belediyesi iş birliğiyle Yunus Emre’ye Mektup konulu yarışma düzenlenecek."
---

## Yunus Emre’ye Mektup Yarışması
2021 yılının Yunus Emre ve Türkçe Yılı ilan edilmesinin ardından Karaman'da projeler hız kesmeksizin devam ediyor. Karamanoğlu Mehmetbey Üniversitesi ile Karaman Belediyesi iş birliğinde düzenlenecek olan Yunus Emre'ye Mektup konulu yarışma ile hem Yunus Emre; fikirleri, dünya görüşü, şiirleri ve üslubuyla anılmış olacak hem de Türkçenin gençler arasında doğru, yerinde, açık ve anlaşılır şekilde kullanılması teşvik edilecek.  

Gençlerin Türkçeyi etkili biçimde konuşma ve yazma becerilerini geliştirmenin yanı sıra Yunus Emre'yi daha yakından tanımalarını amaçlayan yarışmaya başvurular, 13 Eylül ile 08 Ekim 2021 tarihleri arasında gerçekleştirilecek.  

Türkiye’deki açık lise hariç tüm lise öğrencilerinin başvurabileceği **Yunus Emre’ye Mektup** konulu yarışmada "İlahi aşk ve Yunus Emre, İnsan Sevgisi ve Yunus Emre, Barış, Sevgi, Hoşgörü, Kardeşlik Söylemi ve Yunus Emre, Anadolu Türkçesi ve Yunus Emre" konu başlıklarında metinler kaleme alınacak. Yazılan metinler, başvuru formuyla birlikte **mektup@kmu.edu.tr** adresine 08 Ekim 2021 tarihine kadar gönderilecek.  

Yarışma sonuçları 28 Ekim 2021 tarihinde üniversitenin ve belediyenin resmi internet adreslerinden duyurulacak.  

## Yunus Emre’ye Mektup Yarışması Ödüller
- Birincilik 3500 TL
- İkincilik 2500 TL
- Üçüncülük 1500 TL
- Teşvik Ödülü 1000 TL (3 Adet)
