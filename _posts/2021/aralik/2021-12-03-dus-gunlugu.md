---
layout: post
title: "10. Düş Günlüğü Masal, Öykü, Şiir Yarışması"
description: "Özel Rota Koleji 10. Düş Günlüğü Masal, Öykü, Şiir Yarışması düzenliyor."
category: articles
tags: [mart 2022, lise, ortaokul, masal yarışması, hikaye yarışması, şiir yarışması]
comments: true
lastDate: 1648418400
dateHuman: "28 Mart 2022"
comTopic: "Serbest"
attendance: "Web sitesi"
requirements: "Ortaokul ve Lise öğrencileri katılabilir"
permalink: "10-dus-gunlugu-masal-oyku-siir"
image: "https://edebiyatyarismalari.com/images/2021/aralik/10-dus-gunlugu-masa-oyku-siir-yarisma.jpg"
excerpt: "Özel Rota Koleji 10. Düş Günlüğü Masal, Öykü, Şiir Yarışması düzenliyor."
---

## 10. Düş Günlüğü Masal, Öykü, Şiir Yarışması
Özel Rota Koleji **10. Düş Günlüğü Masal, Öykü, Şiir Yarışması** düzenliyor.  

- 5, 6. sınıflar “masal”, 
- 7, 8. sınıflar “öykü”,
- 9, 10, 11, 12. sınıflar “öykü” ve “şiir” dallarında yarışmaya aday olabileceklerdir.

1. Yarışma, katılımcıların gönüllülük esasına göre yürütülür.
2. Yarışma ticari amaç gütmemektedir. Katılımcılardan ücret talep edilmez.
3. Yarışmaya, yarışma düzenleme ve yürütme kurulu üyelerinin 1. derece yakınları katılamaz.
4. 18 yaşın altında katılacak olan adaylar için veli izin formu zorunludur. Veli izin formuna https://www.rotakoleji.com/dus-gunlugu-2021 bağlantısından ulaşabilirsiniz.
5. Adaylar, yarışmaya tek dalda katılabileceklerdir.
6. Adaylar, yarışmaya daha önce başka yerde yayınlanmamış ve herhangi bir yarışmaya katılmamış eserleriyle katılacaklardır.
7. Yarışmamızın her kategorisine engelli öğrencilerimizin de katılım göstermelerini istiyoruz. Engelli bireylerin yapabilirlik düzeyini göstermek, onların duygu ve düşünce dünyalarını paylaşabilmelerini sağlamak ve katılımları ile ilgili olarak farkındalık yaratarak geniş kitlelere bunu ulaştırabilmek üzere tüm engelli öğrencilerimizin katılımlarını bekliyoruz.
 - Yarışma sonuçlarına göre, kazanan engelli öğrencimiz için okulumuzdaki tüm koşullar öğrencimizin ihtiyacına göre hazırlanacaktır.
 - Engelli öğrencilerimize destek olmak, katılım esaslarını görüşmek ve yarışma süresince iletişimi sağlıklı bir şekilde yürütebilmek adına yarışma komisyonumuzda bir rehber öğretmenimiz yer alacaktır. İletişim bilgileri şartnamede mevcuttur.
8. Yarışmaya 5 ve 6. sınıf öğrencileri 1 masal, 7 ve 8.sınıf öğrencileri 1 öykü, lise öğrencileri 2 öykü ya da 5 şiir göndereceklerdir.
9. Eserler; A4 kâğıda, 1,5 satır aralığında 12 punto olarak Times New Roman yazı karakteriyle bilgisayarda yazılacaktır.
10. Masallar en fazla 3, öyküler en fazla 5, şiirde sayfa sınırlaması yoktur.
- Eserlerde sadece rumuz yazılacak; öğrencinin rumuzu, adı, soyadı, katıldığı bölge, il, okulu, sınıfı, eser adı, eserin sayfa sayısı; danışman öğretmenin adı-soyadı, telefon numarası (kişinin açık rızası olmak kaydıyla) katılım formunda yer alacaktır.
11. 1, 2, 3, 4, 5. maddelere uymayan eserler yarışma dışı tutulacaktır.
12. Yarışmacılar, ödüle aday oldukları eserlerinde rumuz kullanacaklardır.
13. Yürütme ve seçici kurul, yarışmaya katılan eserlerin konu, içerik, anlatım bakımından özgünlüğüne dikkat edecektir. Alıntı veya çoğaltma niteliği taşıyan eserler yarışma dışı tutulacaktır.
14. Yarışma değerlendirmesi 100 puan üzerinden yapılır. Buna göre aşağıdaki kriterler dikkate alınır:
- İçerik 40 puan üzerinden,
- Özgünlük 20 puan üzerinden,
- Yazım-Noktalama 20 puan üzerinden,
- Seviyeye Uygunluk 20 puan üzerinden değerlendirilir.
15. Yürütme ve seçici kurul, ödüle değer görülen eserlerin yayınlanması aşamasında, eser sahibinin bilgisi dahilinde yazım-noktalama konusunda gerekli değişiklikleri yapabilir.
16. Yarışma yürütme ve seçici kurul kararlarına itiraz hakkı vardır. Sonuçların açıklanmasının ardından bir hafta süreyle itiraz edilebilir.
17. Ödüle değer görülen eserlerin telif hakkı eser sahibine aittir. 
18. https://www.rotakoleji.com/dus-gunlugu-2021 bağlantısından katılım formu doldurulup eserler çevrim içi aynı bağlantıya yüklenecektir.
19. Rota Koleji öğrencileri yarışmaya aday olamazlar.
20. Ödül töreni çevrim içi yapılacaktır. Ödüller kargoyla öğrencilere gönderilecek, para ödülü ise kazanan öğrencilerle iletişime geçilip velisinin iban numarası alınarak hesaba aktarılacaktır. Pandeminin devam etmemesi koşulunda MEB izni ve onayı ile yüz yüze yapılacaktır.
21. Eksik bilgili başvurular, şartnamede belirtilen koşullar dışındaki öykü, masal ve şiirler ve son katılım tarihinden sonra yapılan başvurular dikkate alınmayacaktır.
22. Çevrim içi başvuru formunda bulunan “Katılımcı Aydınlatma ve Rıza Metni”nin onaylanması gerekmektedir