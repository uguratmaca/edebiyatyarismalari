---
layout: post
title: "İlkyaz EDEBİYAT + Girişimi İçin Sanatçılara Çağrıda Bulunuyor!"
description: "Asıl amacımız Türkiye’deki genç edebiyatı yeşertmek olduğu için Türkiye’den yazarlar ile çalışıyoruz. Bu alanı edebiyat ve ülkenin sınırları ötesine büyütmek adına internet sitemize Edebiyat + (Literature +) isimli bir bölüm eklemeye karar verdik"
tags: [mayıs 2021, genel, resim yarışması, fotoğraf yarışması]
comments: true
lastDate: 1622408400    
dateHuman: "Her ay yeni sayı çıkaran bir platformdur. Dilediğiniz tarihte katılabilirsiniz."
attendance: "E-Posta"
comTopic: "Serbest"
requirements: "Her tür sanat disiplininde (Resim, heykel, müzik, dans, performans, sinema, illüstrasyon, marangozluk, fotoğraf sanatı, koreografi etc.) çalışan sanatçılar başvuruda bulunabilir."
permalink: "ilkyaz-edebiyat-arti-2021"
excerpt: "Asıl amacımız Türkiye’deki genç edebiyatı yeşertmek olduğu için Türkiye’den yazarlar ile çalışıyoruz. Bu alanı edebiyat ve ülkenin sınırları ötesine büyütmek adına internet sitemize Edebiyat + (Literature +) isimli bir bölüm eklemeye karar verdik"
image: "https://edebiyatyarismalari.com/images/2021/mart/ilkyaz-logo.jpg"
---

<span style="color:red">Önemli:</span> Sevgili genç sanatçılar. İlkyaz bir yarışma değildir, uluslararası bağlantıları olan bir genç yazarlar/sanatçılar ailesidir. Bu nedenle lütfen başvurunuzu “yarışma” notuyla değil “İlkyaz Edebiyat+ Sanatçı Başvurusu” başlığıyla İLETİNİZ. 

PEN International Uluslararası Yazarlar Birliği’nin desteğiyle yayın hayatına başlayan İlkyaz Platformu Türkiye’den 35 yaş altı genç yazar ve şairlere çağrıda bulunuyor. Proje kapsamında her ay seçilen 3 (üç) genç yazarın kısa eserleri (şiir veya kısa öykü) İlkyaz tarafından önce İngilizceye, ardından o ay iş birliği yapılan PEN Merkezine göre değişen ikinci bir dile çevriliyor. Böylece genç yazar ve kısa eserinin uluslararası düzeyde tanıtımının yapılması da sağlanıyor.  

### Size çağrımız ne?
Asıl amacımız Türkiye’deki genç edebiyatı yeşertmek olduğu için Türkiye’den yazarlar ile çalışıyoruz. Bu alanı edebiyat ve ülkenin sınırları ötesine büyütmek adına internet sitemize “Edebiyat +”(Literature +) isimli bir bölüm eklemeye karar verdik.  Bu bölümün ardında yatan fikir oldukça basit; edebiyattan esinlenen bir eser üzerinden iki yaratıcı insanı bir araya getirmek ve ifade dalları arasında bir ilham penceresi yaratmak. İletişimin farklı kanallarının ortaklığını büyüttüğü bu çağda, İlkyaz, edebiyata yenilikçi ve taze bir soluk getirmeli. Bu nefes aynı zamanda günümüze ulaşan ve gelenekselleşen edebiyata da bir sığınak yaratabilir. Geçtiğimiz yıllarda Bob Dylan’a verilen Nobel Ödülü gibi, edebiyat ile diğer yaratıcı ifade yollarına bir hemzemin hazırlayarak geleneksel hatlarını genişletmek, etkisini arttırabilmek mümkün. İlkyaz, bünyesinde her ay üç yazar olmak üzere, yılda 36 yazara yer veriyor. Yukarıda da bahsedildiği üzere, “15-” kategorisi altında da pek çok genç yazar ile tanışacağız. “Edebiyat+” işte bu yazarlarımızın kısa öykü ve şiirlerinden ilhamla oluşacak bir bölüm.  

Örneğin bir yönetmenseniz ve yazarlarımızın birinin işinden ilham aldıysanız, sizi o yazarla iletişime geçireceğiz. Kısa bir film, görsel şiir v.b. üretmeye uzlaştığınız takdirde, eseriniz “Edebiyat+” kısmında, biyografinizle beraber yayınlanacak ve PEN’in 100 yıllık bir geçmişi olan, 100 ülkeden fazla temsili olan uluslararası iletişim ağında da tanıtılacak. Aynı zamanda bütçemiz çok kısıtlı olsa da size çalışmanızın karşılığı olarak 55 pound’luk bir ödememiz olacak.  

İlkyaz yazarlarının eserlerinden etkilenilerek yola çıkıp,  herhangi bir yaratıcı arkadaşımız, eseri istediği ifade şeklinde yorumlayabilir. İllüstrasyon, fotoğraf sanatı, müzik, resim, seramik, marangozluk, koreografi, mozaik, her türlü sanat diline açığız. Çok yönlü bir çalışma olmasını istediğimiz için, engellemeye çalışacağımız tek şey bir formda yığılma olması; sürekli illüstrasyon yayımlamak gibi.  

Bu ortaklaşa çalışmalarla beraber hem ülke sınırları ötesine de ulaşan köklü dostluklara hem de edebiyat ve diğer sanat dallarının yeni bir sese ve kitleye ulaşacağından eminim. 15 yaşından küçük, daha genç yazarların hayal dünyalarını tanıma ve “yetişkin” dediğimiz dünyaya taşımak da değerli olacak diye düşünüyorum. Ortaya çıkan çalışmaları yıl sonunda İlkyaz çatısı altında yayımlanan eserler ile birlikte bir kitap kapsamında basmayı da amaçlıyoruz. Bizimle çalışmaya karar verirseniz bu kitabın tanıtım etkinliklerinde elbette sizleri de, sergilenmesi için eserlerinizi de yanımızda görmek isteriz. Fikirlerinize her zaman açığız!  Eğer ilgilinizi çekerse, lütfen arkadaşlarımız Laris Polat’ın (İllüstrasyon) ve Anıl Can Uğuz’un (Şiir) aşağıdaki örnek çalışmasına ve web sitemizdeki eserlere göz atın. Üzerine çalışmak istediğiniz yazılar olursa, mümkünse öncelik sırasında bize bildirip, fikrinizi geçmiş çalışmalarınızın örnekleriyle **ilkyaz2018@gmail.com** adresine gönderin! Şimdiden teşekkürler. Sizlerle çalışmayı, ve tanışmayı dört gözle bekliyoruz!  

Ege Dündar  
Daha detaylı bilgi için: https://www.ilkyaz.world/2019/04/02/ilkyaz-yeni-girisimi-edebiyat-icin-sanatcilari-cagiriyor/  