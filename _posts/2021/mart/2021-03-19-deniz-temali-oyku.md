---
layout: post
title: "Deniz Temalı Kısa Öykü Yarışması"
description: "Denizlerdeyiz Amatör Denizciler Derneği (DADD) tarafından, ülke genelinde ortaokul öğrencileri arasında, DENİZ temalı kısa öykü yarışması düzenleniyor"
category: articles
tags: [nisan 2021, ortaokul, hikaye yarışması]
comments: true
lastDate: 1619125200    
dateHuman: "23 Nisan 2021"
comTopic: "Deniz"
attendance: "Websitesi"
requirements: "Milli Eğitim Bakanlığına bağlı resmi/özel ülke genelindeki tüm ortaokullarda okuyan 5, 6, 7, 8. Sınıf öğrencileri."
permalink: "deniz-temali-kisa-oyku-yarismasi"
image: "https://edebiyatyarismalari.com/images/2021/mart/deniz-temali-kisa-oyku-yarismasi.jpg"
excerpt: "Denizlerdeyiz Amatör Denizciler Derneği (DADD) tarafından, ülke genelinde ortaokul öğrencileri arasında, DENİZ temalı kısa öykü yarışması düzenleniyor"
---

## Deniz Temalı Kısa Öykü Yarışması
- Yarışmaya Türkiye’deki ortaokul 5, 6, 7, 8. Sınıf öğrencileri, Türkçe yazılmış sadece bir öyküyle katılabilir.
- Etkinliğin giderleri DADD tarafından karşılanacaktır. Katılım ücretsizdir.
- Yazılacak öykülerin her yönüyle özgün olması gerekmektedir. Öykülerin daha önce hiçbir mecrada yayınlanmamış olması şartı bulunmaktadır. Öykünün tamamı ya da bir bölümü basın-yayın organı veya herhangi bir mecradan kopyalanmış ya da alıntı yapılmış ise öykü değerlendirilmeye alınmayacak/ derece aldıysa iptal edilecektir.
Katılımcılar, bu yarışmaya katılmak için velilerinin iznini almış olmak zorundadırlar. Başvurular DADD resmi web sayfası ( https://www.denizlerdeyiz.org/dadd-kisa-oyku-yarismasi/ ) üzerindeki Katılım Formu (EK-2) ile yapılacaktır. Başvurulardaki ifadelerin doğruluğuna dair sorumluluk öğrencinin velisine aittir. Yanlış beyanlar herhangi bir ödül, mansiyon ya da yayımlanma hakkının yitirilmesine neden olur.
- Yarışmaya başvuru yapanlar eserlerini Türk Dil Kurumu Yazım Kılavuzu’na uygun şekilde, A-4 kâğıt boyutu ebadında, Times New Roman karakteriyle 12 punto büyüklüğünde, sayfa kenar boşlukları her yandan 2,5 cm boşluk, her satır arası 1,5 nk ve en az 2 en fazla 5 sayfa olacak şekilde Word formatında hazırlayacaklardır. Öykünün başında mutlaka bir adı olacak, öykünün sonuna ise öğrencinin adı, soyadı, telefon numarası ve adresi eklenecektir.
- Dijital ortamda Word belgesi olarak hazırlanmış öyküler DADD resmi web sayfası (https://www.denizlerdeyiz.org/dadd-kisa-oyku-yarismasi/ ) üzerindeki Katılım Formu (EK-2) içine yüklenecektir. Öykünün alındığına dair bir teyit postası katılımcıya gönderilecektir. Bu teyit postası gelmediği takdirde yeniden posta gönderilmesi ve aşağıda yazılı telefona haber verilmesi gerekir.
- Katılım Formunda (EK-2) öğrencinin adı, soyadı, okuduğu okulun adı, okulun telefon nosu, adresi, bulunduğu il ve ilçe, öğrencinin kaçıncı sınıfta olduğu yazılacak, yarışmaya katılan öykünün adı mutlaka belirtilecektir.
- Katılım Formunda (EK-2) öğrencinin velisinin adı, telefonu ve velisi olduğu öğrencinin yarışmaya katılmasına izin verdiğine dair beyanı olacaktır.
- Etkinlik takvimine uyulmadan teslim edilen eserler değerlendirilmeye alınmayacaktır.
- Siyasi amaçlara hizmet eden, genel ahlâk kurallarına uymayan, hakaret ve reklam unsuru içeren eserler değerlendirme dışı kalacaktır.
- Yarışmaya, öğrenci adına, kurslar, öğretmenler, yayınevleri vb. gibi farklı yerlerden gönderilen öyküler değerlendirmeye alınmaz.
- Yarışmaya Seçici Kurul (EK-1) üyelerinin birinci derece yakınları katılamazlar.
- Etkinliğin Yürütme Kurulu DADD Yönetim Kurulu adına Zafer Türkmen’dir. Şartnamelerde belirtilmeyen yürütmeye ilişkin hususlarda ve tereddüt halinde Yürütme Kurulu kararlar vermekte yetkilidir.
- Yarışma Seçici Kurulu değerlendirmesine (Ek-1) itiraz var ise 7 (yedi) iş günü içinde yapılmalıdır.

### Deniz Temalı Kısa Öykü Yarışması Ödülleri
- Birinci: Asus F543NA-GQ339T Intel Celeron 4GB 128GB SSD Windows 10 Home 15.6" FHD Taşınabilir Bilgisayar
- İkinci: Samsung Galaxy Tab A7 SM-T500 32 GB 10.4" Tablet
- Üçüncü: Nikon Coolpix A10 Black Dijital Kompakt Fotoğraf Makinesi
- Mansiyon: (10 Adet) Suncon Uzaktan Kumandalı Yelkenli Tekne 38 Cm.

