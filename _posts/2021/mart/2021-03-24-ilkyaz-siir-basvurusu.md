---
layout: post
title: "İlkyaz Genç Yazarlar 2021 Şiir Başvurusu"
description: "PEN International Uluslararası Yazarlar Birliği’nin desteğiyle yayın hayatına başlayan İlkyaz Platformu Türkiye’den 35 yaş altı genç yazar ve şairlere çağrıda bulunuyor. 2021 Şiir Başvurusu."
tags: [mayıs 2021, genel, şiir yarışması]
comments: true
lastDate: 1622408400    
dateHuman: "Her ay yeni sayı çıkaran bir platformdur. Dilediğiniz tarihte katılabilirsiniz."
attendance: "E-Posta"
comTopic: "Serbest"
requirements: "35 yaş altı tüm genç yazarlar"
permalink: "ilkyaz-siir-basvurusu-2021"
excerpt: "PEN International Uluslararası Yazarlar Birliği’nin desteğiyle yayın hayatına başlayan İlkyaz Platformu Türkiye’den 35 yaş altı genç yazar ve şairlere çağrıda bulunuyor.  2021 Şiir Başvurusu."
image: "https://edebiyatyarismalari.com/images/2021/mart/ilkyaz-logo.jpg"
---

## İlkyaz Genç Yazarlar 2021 Şiir Başvurusu

<span style="color:red">Önemli:</span> Sevgili genç yazarlar. İlkyaz bir yarışma değildir, uluslararası bağlantıları olan bir genç yazarlar ailesidir. Bu nedenle lütfen çalışmalarınızı “yarışma” notuyla değil “İlkyaz Genç Yazarlar Şiir Başvurusu” başlığıyla İLETİNİZ.  

PEN International Uluslararası Yazarlar Birliği’nin desteğiyle yayın hayatına başlayan İlkyaz Platformu Türkiye’den 35 yaş altı genç yazar ve şairlere çağrıda bulunuyor. Proje kapsamında her ay seçilen 3 (üç) genç yazarın kısa eserleri (şiir veya kısa öykü) İlkyaz tarafından önce İngilizceye, ardından o ay iş birliği yapılan PEN Merkezine göre değişen ikinci bir dile çevriliyor. Böylece genç yazar ve kısa eserinin uluslararası düzeyde tanıtımının yapılması da sağlanıyor.  

### Nasıl Başvuracaksınız?
Kurucusu ve yayın yönetmeni Ege Dündar, yöneticisi Irmak Ertaş olan, Danışma Kurulu ise Halil Gediz ve Özge Sargın isimlerinden oluşan İlkyaz’a **ilkyaz2018@gmail.com** e-posta adresi üzerinden isim, soy isim ve yaşınızla birlikte yazılarınızı ulaştırarak başvuru sağlayabilirsiniz. Yayımlanan yazıların ve diğer kazanımların basılmasının ve beraberinde etkinliklerde de tanıtılmasının planladığı platformda, ayrıca yazısı kabul edilen yazarlara honorarium adı altında 55 pound’luk (yaklaşık 561 lira) bir ödeme de yapılıyor. Detaylı bilgi için: https://www.ilkyaz.world/ilkyaznedir/  

Önceki aylarda ne oldu? 2018’in Aralık ayında bu işbirliğine Norveç PEN merkezi öncülük etmişti. Ocak ayı için aynı rolü PEN Almanya merkezi üstlendi, Şubat’ta işbirliğimiz Belçika/Flemen PEN ile devam etti. Mart ayı yazıları için aynı rolü PEN Fransız Merkezi üstlendi ve bir ay boyunca okurlarına ve üyelerine genç yazarlarımızı Fransızca’da tanıttı. Nisan ayı yazılarını tanıtma görevi ise PEN Güney Afrika’daydı. Mayıs ayında yazarlarımızı İskoçya’da, İskoç PEN ile tanıtıldı. Haziran ayı yazarlarımızın yazıları ise Katalan PEN merkezinin tatil olması ve ağır siyasi gelişmelerden süregelen yoğunluğu sebebiyle Katalunya’da Ekim ayında yayımlandı. Temmuz yazılarımız ve yazarlarımızın sınır ötesi seslerini yükseltmek için ortaklığımız PEN Moskova Merkezi ile yapıldı. Ağustos’ta PEN Kanada, Eylül’de PEN Venezuela, Ekim yazıları içinse PEN Hırvatistan ile çalıştıktan sonra Kasım ayı eserleri için partnerimiz Galler PEN, Aralık eserleri içinse PEN Danimarka oldu! Ocak ayında ise yazarlarımızın eserleri İngilizcenin yanında Belarusçaya da çevrilerek Belarus PEN Merkezi tarafından tanıtılmıştı.  

### İKİNCİ YILIMIZ VE ÖNÜMÜZDEKİLER
Türkiye’de genç edebiyatı yüceltmek adına toplamda hem 15 hem 35 yaşın altına uzanan 163 genç yazara yer açtık, 85 yazarın İngilizceye çevirisini gerçekleştirdik, farklı ülkelerdeki 14 PEN Merkezi ile çeviri ve yayın işbirliğimiz sayesinde yazarlarımızı geniş bir dil ve okur kitlesine ulaştırarak 124 farklı ülkeden insana ulaştık.  

Okur sayımız ayda ortalama 5.6 bin kişiye ulaştı! Dünyadan ve Türkiye’den önde gelen 20 yazardan gençlere kitap önerileri topladık, edebiyat tarihinde yer edinmiş 21 usta yazarın “İlkyaz’ılarından” dosyalarla örnekler verdik.  

Bütün bunları yaparken de sıkı dostlar kazanarak, gittikçe genişleyen bir genç yazar ailesinin temellerini attık. Dünyanın topluca hazin zorluklardan geçtiği bu zamanlarda önümüzdeki sene içerisinde yazarlarımızın yüz yüze olmasa da sanal ortamda birbirleriyle buluşabilecekleri alanlar yaratmaya, genç edebiyatı yüceltmeye ve İlkyaz’ın gösterdiği bu başarıyı büyütmek adına çalışmaya devam edeceğiz.  

PEN, kuşkusuz ki 100 yıllık tarihinde dünyanın en geniş edebiyat ağlarından birini kurmayı başardı ve bugün sağlam bir biçimde ayakta tutuyor. Böylesi bir proje için onların desteğini alabilmek bizim için bir onur, bunun için minnettarız. Bu başarıyı mümkün kılan destekçilerimiz Uluslararası PEN, PEN Türkiye ve PEN Norveç’e, canla başla çalışan sınırlı takımımıza (Irmak Ertaş, Halil Gediz, Özge Sargın ve Berkan Yüceer) katkıda bulunan bütün yazarlarımıza, ilgi gösteren tüm okurlarımıza, sitemizi tasarlayan Alkamanas’a ve 14 ülkedeki PEN partnerimize bize yer açtıkları için gönülden teşekkür ediyoruz! Umarım önünü açtığımız bu genç yazar beraberliğini katkılarınızla kollayıp, yeşerteceğiz. Yazılarınızı ve düşüncelerinizi heyecanla bekliyoruz. İlkyaz’a hoş geldiniz!
