---
layout: post
title: "Yunus Emre Söz, Varlık ve Türkçe Deneme Yarışması"
description: "Karamanoğlu Mehmetbey Üniversitesi ile Sudurağı Belediyesi Söz, Varlık ve Türkçe konulu Deneme Yarışması düzenliyor."
category: articles
tags: [ekim 2021, deneme yarışması, üniversite, yunus emre]
comments: true
lastDate: 1634767200 
dateHuman: "21 Ekim 2021"
comTopic: "Söz, Varlık ve Türkçe"
price: "8 Bin 500 TL'dir"
attendance: "E-Posta, Posta"
requirements: "Üniversite öğrencileri katılabilir"
permalink: "soz-varlik-turkce-deneme-yarismasi"
image: "https://edebiyatyarismalari.com/images/2021/ekim/yunus-emre-deneme-yarismasi.jpg"
excerpt: "Karamanoğlu Mehmetbey Üniversitesi ile Sudurağı Belediyesi Söz, Varlık ve Türkçe konulu Deneme Yarışması düzenliyor."
---

## Yunus Emre Söz, Varlık ve Türkçe Deneme Yarışması
Karamanoğlu Mehmetbey Üniversitesi ile Sudurağı Belediyesi Söz, Varlık ve Türkçe konulu **Deneme Yarışması** düzenliyor.  

1. “Söz, Varlık ve Türkçe” konulu deneme yarışmasına Türkiye’deki üniversitelerde öğrenim gören tüm ön lisans, lisans, yüksek lisans öğrencileri başvurabilecektir.
2. Her öğrenci, yarışmaya tek bir deneme metniyle katılabilecektir. Birden fazla metin gönderen öğrencilerin başvuruları reddedilecektir.
3. Yarışmaya katılmak isteyen öğrenciler, yarışma takviminde belirtilen başvuru tarihleri arasında iki aşamalı bir başvuru yolunu takip edeceklerdir. İlk olarak, bilgisayar ortamında yazdıkları metinleri **kompozisyon@kmu.edu.tr** adresine göndereceklerdir. Metinde öğrencilerin gerçek isimleri geçmeyecek olup ilk sayfanın sağ üst köşesine sadece bir rumuz ekleyeceklerdir. İkinci aşamada öğrenciler, metnin çıktısını bir dosya içinde Karamanoğlu Mehmetbey Üniversitesi Sağlık, Kültür ve Spor Daire Başkanlığına şahsen veya posta yoluyla ileteceklerdir. Ekte yer alan taahhütnameyi elle doldurup kapalı bir zarfa koyarak bahsi geçen dosyanın içine yerleştirmeyi de ihmal etmeyeceklerdir. Yukarıda anlatılan iki aşamayı başarıyla tamamlamayan başvurular değerlendirmeye alınmayacaktır.
4. Karamanoğlu Mehmetbey Üniversitesi Sağlık, Kültür ve Spor Daire Başkanlığı tarafından yarışmayı takip etmekle görevlendirilen personelin ve Yarışma Değerlendirme Kurulu’nu oluşturacak olan Karamanoğlu Mehmetbey Üniversitesi Edebiyat Fakültesi Türk Dili ve Edebiyatı Bölümü öğretim elemanlarının birinci derecede yakını olan kişiler yarışmaya katılamayacaktır.
5. Yarışma şartnamesine uygun olmayan veya zamanında ulaşmayan metinler, değerlendirmeye alınmayacak ve iade edilmeyecektir. Posta yoluyla yapılacak başvurularda yaşanacak aksaklıklarda sorumluluk öğrenciye aittir.
6. Yarışmaya katılan tüm yarışmacılar, bu şartname esaslarını kabul etmiş sayılacaktır.

## Yunus Emre Söz, Varlık ve Türkçe Deneme Yarışması Ödülleri
- Birincilik ödülü: 3500 TL 
- İkincilik ödülü: 2500 TL 
- Üçüncülük ödülü: 1500 TL
- Teşvik ödülü: 1000 TL