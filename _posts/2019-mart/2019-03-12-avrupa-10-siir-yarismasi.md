---
layout: post
title: "10. Avrupa Şiir Yarışması"
description: "platform dergisi, kadın dergisi, ödüllü yarışma, şiir yarışmaları 2019"
category: articles
tags: [mart 2019, şiir yarışması]
comments: true
lastDate: 1553979600
dateHuman: "31 Mart 2019"
image: "https://firebasestorage.googleapis.com/v0/b/edebiyat-yarismalari.appspot.com/o/avrupa-siir-yarismasi.jpg?alt=media&token=580feb31-4906-4790-a9ce-86553ea45742"
---

Platform ve Kadın Dergisi'nin ortaklaşa gerçekleştirdiği, Avrupa Şiir Yarışması'nın 10.su düzenleniyor. Geleneksel olarak her yıl düzenlenen yarışmaya Türkiye dışında ikamet eden şair veya şair adayları katılabiliyor. 31 Mart'a  kadar devam edecek ve sonuçlar Platform ve Kadın Dergisi'nin Mayıs sayısında ilan edilecek. Şiirlerde konu ve ölçü seçimini tamamen şaire bırakan yarışmanın, yine büyük ilgi toplaması bekleniyor.

Platform ve Kadın Dergisi'nin Genel Yayın Yönetmeni Ebubekir Turgut, Avrupa Şiir Yarışması'nın artık geleneksel olarak her yıl düzenlendiğini, bu sayede özellikle gençlere şiiri sevdirmeyi, genç şairlere destek olmayı istediklerini, asıl amacın ise Türkçe'yi yaşatmak olduğunu söyledi.

Önemli bir misyon üstlendiklerinin altını çizen Turgut, ''Bir dergi kendi imkanlarıyla Avrupa çapında her yıl şiir yarışması düzenliyor ve sonra bunları gelecek nesillere kazandırmak üzere kitaplaştırıyor. Bu önemli ve güzel bir gelişme. Platform Dergisi bu alanda hizmet veren ilk ve tek dergidir." dedi.

Türkiye'den de yoğun katılım talebi olduğunu dile getiren Turgut, bu konuda bazı yanlış anlaşılmalar olduğunu belirterek sözlerine şu şekilde devam etti; '' Türkiye'den yarışmaya katılmak isteyen çok sayıda şair var. Yarışmayı düzenlememizdeki asıl amaç; Avrupa'da Türkçe'yi yaşatmaktır. Bu amaç ışığında bakılırsa, Türkiye'den şair kabul etmemiz hem anlamsız olur hem de haksız bir rekabet ortamı yaşanmış olur. Dolayısıyla, Türkiye'den katılmak isteyen şairlerin bizi anlayışla karşılamalarını umuyoruz.'' 

Şiirlerin gönderileceği adresler :
Platform Dergisi • Postbus 90460 • 1006 BL Amsterdam
siiryarismasi@platformdergisi.com

[Detaylar ve başvuru için](https://www.platformdergisi.com/yazi/haberler/27133/avrupa-10uncu-siir-yarismasi-basladi?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}
