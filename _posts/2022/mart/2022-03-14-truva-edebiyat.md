---
layout: post
title: "Truva Edebiyat Dergisi 5. Öykü Yarışması"
description: "​​​​​​Truva Edebiyat dergisi gelenek haline getirdiği öykü yarışmasının 5. sini duyurmaktan mutluluk duyar."
category: articles
tags: [nisan 2022, hikaye yarışması, genel]
lastDate: 1651269600
dateHuman: "30 Nisan 2022"
comTopic: "Serbest"
attendance: "E-Posta"
organizer: "Truva Edebiyat Dergisi"
requirements: "İsteyen herkes katılabilir"
permalink: "truva-edebiyat-5-oyku-yarismasi"
image: "https://edebiyatyarismalari.com/images/2022/mart/truva-edebiyat-dergisi-5-oyku-yarismasi.jpg"
excerpt: "Truva Edebiyat dergisi gelenek haline getirdiği öykü yarışmasının 5. sini duyurmaktan mutluluk duyar."
---

## Truva Edebiyat Dergisi 5. Öykü Yarışması
Truva Edebiyat dergisi gelenek haline getirdiği **öykü yarışması**nın 5. sini duyurmaktan mutluluk duyar.  

1. **Truva Edebiyat Dergisi 5. Öykü Yarışması**na dileyen herkes, katılabilir. Yarışmanın konusu serbesttir. Yarışmaya katılacak öyküler özgün olmalı ve daha önce basılı veya dijital hiçbir dergide yayımlanmamış olmalıdır. İnternet siteleri, sosyal paylaşım siteleri, bloglar da buna dahildir.
2. Öyküler yalnızca oyku@truvaedebiyatdergisi.com mail adresine Word dosyası halinde gönderilmelidir. Yarışma mailine Word dosyası halinde gönderilmeyen öyküler kesinlikle kabul edilmeyecektir.
3. Yarışma mailine yazarın adı-soyadı ve telefon numarası yazılmalı ancak Word dosyasında öykü başlığının hemen altında bir rumuz bulunmalıdır. Öykünün yer aldığı Word dosyasında rumuz dışında yazarın adı yer almamalıdır.
4. Öyküler en az 600, en çok 1.500 kelime olabilir. Daha uzun veya daha kısa metinler diskalifiye edilecektir. (Word programında sol alt köşede kelime sayısı belirtilir. Sözcük sayısını oradan takip edebilirsiniz.)
5. Yarışmaya katılacak metinlerde Türkçenin yerleşik yazım ve noktalama kurallarına uyulmalıdır.
6. Öyküler için son katılım tarihi 30 Nisan 2022’dir. Bu tarihten sonra gelecek öyküler değerlendirmeye alınmayacaktır.
7. Yarışma sonuçları 13 Mayıs 2022 akşamı ilan edilecektir. Yarışmada bir adet birinci, bir adet ikinci, bir adet üçüncü ve iki adet de mansiyon derecesi belirlenecektir. Yarışmanın birincisine Truva Yayınlarından 10 adet kitap hediye edilecektir.
8. Yarışmaya katılan öykülerden yayımlanması uygun görülenler Truva Edebiyat dergisinin internet sitesinde yayımlanacak, ayrıca bu öyküler e-kitap olarak da okurla buluşacaktır. Dereceye giren öyküler ise diğer yarışmalarımızda dereceye girenlerle birlikte kitap hacmine ulaşılınca Truva Yayınları tarafından kitaplaştırılacaktır. Bu kitaptan elde edilecek gelir ise (baskı maliyeti ve giderler düşüldükten sonra kalan meblağ) Mehmetçik Vakfına bağışlanacaktır.
9. Truva Edebiyat dergisi, öykü yarışmasına gönderilen eserleri yayımlayıp yayımlamama hakkını saklı tutar. Gönderilen eserler için herhangi bir ücret veya telif ödenmeyecektir. Yarışmaya gönderilen eserlerin hukuki sorumluluğu gönderen kişiye/yazarına aittir.

- Yarışmaya gönderilen eserlerden yarışma jürisi, Truva Edebiyat dergisi ve Truva Yayınları sorumlu tutulamaz.
- Yarışmaya katılan herkes bu şartları kabul etmiş sayılır. 

Yarışma Jürisi:  
- Yazar, Muhammet Erdevir, Jüri Başkanı
- Yazar, Ayfer Güney Jüri üyesi
- Yazar, Demet Mannaş Kervan Jüri üyesi
- Yazar, Ümit Polat jüri üyesi
- Truva Yayınlarını temsilen Sami Çelik.
