---
layout: post
title: "Gelecek Bizim Fotoğraf Yarışması"
description: "Türkiye İş Bankası tarafından, Fotoğraf Organizasyonları Derneği ve Habitat TV iş birliğinde 'Gelecek Bizim Fotoğraf Yarışması' düzenliyor."
category: articles
tags: [haziran 2022, fotoğraf yarışması, ilkokul, ortaokul, lise]
lastDate: 1656104400
hidden: true
dateHuman: "25 Haziran 2022"
comTopic: "Orman yangınları, deniz kirliliği, atık sorunu, kuraklık ve su krizi"
attendance: "Websitesi"
organizer: "Türkiye İş Bankası tarafından, Fotoğraf Organizasyonları Derneği ve Habitat TV iş birliğinde"
requirements: "Türkiye’de ikamet eden ve 7-17 yaş aralığındaki çocuklar katılabilir."
permalink: "gelecek-bizim-fotograf-yarismasi"
image: "https://edebiyatyarismalari.com/images/2022/mayis/gelecek-bizim-fotograf-yarismasi.jpg"
excerpt:  "Türkiye İş Bankası tarafından, Fotoğraf Organizasyonları Derneği ve Habitat TV iş birliğinde <strong> Gelecek Bizim Fotoğraf Yarışması </strong> düzenliyor."
---

## Gelecek Bizim Fotoğraf Yarışması
Türkiye İş Bankası tarafından, Fotoğraf Organizasyonları Derneği ve Habitat TV iş birliğinde **Gelecek Bizim Fotoğraf Yarışması** düzenliyor.


Katılım Koşulları:
- Katılımcılar sadece orman yangınları, deniz kirliliği, atık sorunu, kuraklık ve su krizi konularında yarışmaya başvurabilir.
- Yarışmaya katılım ücretsizdir. Yarışmaya katılımda dijital fotoğraf makinası, cep telefonu, analog makine ile çekilip taranmış dijital görüntü formatları, tabletlerle çekilmiş fotoğraflar kabul edilir. Anılan bu yöntemler dışında yer alan Drone, 360derece kameralar ve benzeri kayıt cihazları ile üretilen fotoğraflar kabul edilmeyecektir. 
- Yarışmamıza, Türkiye’de ikamet eden 7-17 yaş arası tüm çocuklar velilerinin vereceği yazılı bir Muvafakatname ile yarışmaya katılabilirler. Ekte bulunan muvakkatname çıktısı alınarak imzalanır ve fotoğraflarla birlikte **FOTON web sayfasındaki** yarışma ile ilgili bölüme yüklenir. Yüklenmeyen, eksik imza bulunan muvafakatnameler geçersizdir.
- Katılımcılar, yarışmaya Türkiye sınırları içinde çekilmiş en fazla 5 (beş) adet Sayısal (Dijital) Renkli veya Siyah-Beyaz eser ile katılabilir. Birden fazla eserle katılım sağlanması halinde, fotoğrafların içeriği birbirini tekrar etmemeli ve farklı olmalıdır.
- Katılımcı, internet sitesine yarışma için yüklediği fotoğrafların tümüyle kendisine ait olduğunu ve tüm izinlerinin alındığını kabul, beyan ve taahhüt eder. Başkasına ait görüntülerin tamamen ya da kısmen kullanılması, kural ihlali sayılır.
- Yarışmaya gönderdiği fotoğraf üzerinde, yapıt kendisine ait olmadığı halde kendisininmiş gibi göstermeye ve Seçici Kurul’u yanıltmaya yönelik her türlü müdahale ve değişiklikler kural ihlali sayılır.
- Kural ihlaline sebebiyet veren fotoğrafın izin ve telif hakları ile ilgili sorumluluk, fotoğrafı ileten katılımcıya aittir.
- Fotoğrafçı, yarışmaya gönderilen fotoğraflarda çerçeve içine giren insanların fotoğrafının çekilmesi ve bir yarışmaya gönderilmesi, fotoğrafın görsel, internet ve basılı yayın organlarında yayınlanması için gerekli izinleri aldığını kabul ve taahhüt eder. Söz konusu kullanımlardan dolayı ortaya çıkabilecek anlaşmazlıkların tüm sorumluluğu yarışmacıya aittir.
- Kural ihlali yapan Katılımcının ödül ve/veya sergilemesi iptal edilir; ödül yeri boş bırakılır; ödül, unvan ve kazanımları geri alınır. Bu durum diğer yarışmacıların sıralamasında değişiklik yapılacağı anlamı taşımaz; diğer ödül almış ve/veya alamamış yarışmacılara talep hakkı doğurmaz. Ödül verilmişse katılımcının ödülü iade etmesi gerekir.
- Keskinlik, kontrast, satürasyon, kırpma gibi basit müdahalelerin dışında, tamamen bilgisayar yazılımları ile oluşturulmuş fotoğraflar kabul edilmeyecektir. Fotoğrafın belgesel yapısı değiştirilmemiş olmalıdır. Bu konuda jürinin kanaati esastır.
- Fotoğraflar jüriye tümüyle karartılabilir bir salonda; 3840 piksel x 2160 piksel çözünürlüklü bir projeksiyon makinesi ile en az 1, en fazla 2.5 m diyagonal uzunlukta bir ekranda veya ultra HD 4K 3840 piksel x 2160 piksel çözünürlüklü 42/55 inç’lik bir LCD monitörde sunulacaktır.
- Jüri üyeleri tarafından fotoğrafların seçiminde benzer fotoğrafların seçilmemesi, farklı fotoğraflara yer verilmesi esas alınacaktır.
- Yarışma sonuçları FOTON fotoğraf derneği www.fotondernegi.com web sitesinden ilan edilecek; ayrıca tüm ödül ve sergileme kazanan katılımcılara telefon ve/veya e-posta yoluyla bildirilecektir.


Eserlerin İsimlendirilmesi ve Gönderilmesi:
- Yarışma online (çevrimiçi) fotoğraf sistemine göre yapılacağından, alternatif hiçbir gönderi (eposta, kargo, elden teslim vb.) kabul edilmeyecektir.
- Sisteme yüklenecek fotoğrafların boyutlandırma ve isimlendirme işlemleri önceden yapılarak dosyalar hazırlanmalı ve tek bir oturumda yüklenmelidir.
- Yüklenecek fotoğraflar paspartusuz ve kenar boşluksuz olmalıdır. Fotoğraf üzerinde isim, imza, logo, tarih, işaret, çizim vb. bilgiler bulunmamalıdır.
- Web sitesine yüklenen fotoğrafların EXIF bilgileri (DPI, piksel bilgileri gibi) bozulmamış olmalıdır. Aksi halde sistemde yaşanacak problemlerden FOTON sorumlu değildir.
- Yarışmaya katılacak fotoğraflar, JPG/JPEG formatında, 150-300 DPI çözünürlükte, 8-12 sıkıştırma kalitesinde, uzun kenarı en az 2400 piksel olacak şekilde kaydedilmeli ve dosyaların boyutları 1 MB'den az olmamalı, 3 MB’yi de geçmemelidir.
- Ödül alan, sergilemeye değer bulunan fotoğraflar yarışma sonrası eser sahiplerinden orijinal boyutlarında ve yüksek çözünürlüklü haliyle istenecektir.
- Fotoğrafın isimlendirmesinde ç, ı, ğ, ö, ş, ü harfleri ve noktalama işaretleri (!’^+%&/()=?>£#$½§{[]}\|) kullanılmamalıdır. İngilizce harfler ve alt çizgi ( _ ) kullanılabilir.
- Eserlerin yüklenmesinden kaynaklanabilecek olası sorunlarda FOTON sorumlu olmayacaktır.

### Gelecek Bizim Fotoğraf Yarışması Ödülleri
- Birinci: Insta360 ONE RS Twin
- İkinci: Insta360 One X2
- Üçüncü: Insta360 GO2
- Mansiyon Ödülü (7 Adet): Mini 40 | instax
- Sergileme en fazla 10 adettir.


### [Başvuru Formu](https://fotondernegi.com/gelecek-bizim/?ref=edebiyatyarismalari.com){:rel="nofollow"}{:target="_blank"}{:class="gtag"}