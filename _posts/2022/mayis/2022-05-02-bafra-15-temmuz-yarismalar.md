---
layout: post
title: "Türkiye Aşkına 15 Temmuz Resim Şiir Kompozisyon Yarışması"
description: "Bafra İlçe Milli Eğitim Müdürlüğü 'Türkiye Aşkına 15 Temmuz Resim Şiir Kompozisyon Yarışması' düzenliyor."
category: articles
tags: [mayıs 2022, resim yarışması, şiir yarışması, kompozisyon yarışması, ilkokulü ortaokul, lise]
lastDate: 1653598800
dateHuman: "27 Mayıs 2022"
comTopic: "15 Temmuz Demokrasi Zaferi ve Milli Birlik Günü"
attendance: "Okul/İlçe Milli Eğitim Müdürlüğü"
organizer: "Bafra İlçe Milli Eğitim Müdürlüğü"
requirements: "Milli Eğitim Bakanlığına bağlı resmi ve özel tüm ilkokul, ortaokul ve lise öğrencileri katılabilir."
permalink: "bafra-15-temmuz-yarismalar"
image: "https://edebiyatyarismalari.com/images/2022/mayis/bafra-15-temmuz-yarismalar.jpg"
excerpt:  "Bafra İlçe Milli Eğitim Müdürlüğü <strong> Türkiye Aşkına 15 Temmuz Resim Şiir Kompozisyon Yarışması </strong> düzenliyor."
---

## Türkiye Aşkına 15 Temmuz Resim Şiir Kompozisyon Yarışması
Bafra İlçe Milli Eğitim Müdürlüğü **Türkiye Aşkına 15 Temmuz Resim Şiir Kompozisyon Yarışması** düzenliyor.

Konu:
İlkokul/Ortaokul/Lise öğrencileri arasında “Demokrasi Uğruna”, “Vatan Uğruna”, “Millet Uğruna”, “Özgürlük Uğruna”, “Milli İrade Uğruna”, “Ay Yıldızlı Şanlı Bayrak Uğruna”, “Milli ve Manevi Değerler Uğruna” anlamlarını barındıran “Türkiye Aşkına: 15 Temmuz Demokrasi Zaferi ve Milli Birlik Günü” konulu resim/şiir/kompozisyon yarışması.

Yarışmaya Katılacaklar:
Yarışmaya Milli Eğitim Bakanlığına bağlı resmî ve özel tüm ilkokul/ortaokul/lise öğrencileri katılacaktır. İlkokullar 3, 4. Sınıflar seviyesinde resim alanında; Ortaokullar 5, 6, 7 ve 8. Sınıflar seviyesinde şiir alanında; Liseler 9, 10, 11 ve 12. Sınıflar seviyesinde kompozisyon alanında yarışmalara katılacaklardır.

Katılım Koşulları:
- Eserler(şiir/kompozisyon), İlçe Milli Eğitim Müdürlüğü Özel Büro birimine, Word formatında A4 boyundaki kâğıda 12 Times New Roman yazı tipi formatında yazılı ve bilgisayar çıktısı olarak gönderilecektir.
- Eserler, daha önce herhangi bir yarışmaya katılmamış, ödül almamış ve herhangi bir yerde yayımlanmamış olacaktır.
- Kurumumuza gönderilen eserler iade edilmeyecektir.
- Eserin hukuki ve bilimsel sorumluluğu eser sahibine ait olacaktır. Eserlerin kitap ortamında yayımlanmasından herhangi bir hak iddia edilmeyecektir.
- Yarışmaya katılan öğrenciler, bu şartnamede belirtilen tüm hususları kabul etmiş sayılacaklardır.
- Yapılacak işlemler **okul/ilçe milli eğitim müdürlüğünde** gerçekleştirilecektir.

KATEGORİ 1: 3, 4. Sınıf öğrencileri Resim Yarışması:
- Resimler 35x50cm ölçülerindeki resim kâğıdına yapılacaktır.
- Her türlü resim tekniği ve boya malzemesi kullanmak serbesttir. (Sulu boya, pastel boya, yağlıboya, kuru boya, guaj vb.)
- Eserin ön yüzüne eser sahibiyle ilgili hiçbir bilgi yazılmayacak; arka yüzüne sırasıyla AD, SOYAD, OKUL, SINIF, NUMARA bilgileri yazılacaktır.
- Yarışmaya katılacak öğrenciler, ek-1’de yer alan öğrenci adı-soyadı, okulu, sınıfı, okul numarası, adres ve telefon bilgilerinin yer aldığı “Taahhütname Formu” nu doldurarak imzalayacaklardır.
- Her öğrenci, yarışmaya bir (1) eserle katılabilecektir.

KATEGORİ 2: 5, 6, 7, 8. Sınıf öğrencileri Şiir Yarışması:
- Şiirler; Özgün, Türkçenin dil ve söyleyiş, yazım ve noktalama kurallarına uygun olacaktır.
- Şiirlerde kıta sınırlaması yoktur. (Önlü arkalı yazılmayacak.)
- Eserin ön yüzüne eser sahibiyle ilgili hiçbir bilgi yazılmayacak; arka yüzüne sırasıyla AD, SOYAD, OKUL, SINIF, NUMARA bilgileri yazılacaktır.
- Bilgisayarda Word formatında A4 boyundaki kâğıda, Times New Roman yazı tipi ile 12 punto ve 1,5 satır aralıklı olarak yazılacaktır.
- Yarışmaya katılacak öğrenciler, ek-1’de yer alan öğrenci adı-soyadı, okulu, sınıfı, okul numarası, adres ve telefon bilgilerinin yer aldığı “Taahhütname Formu” nu doldurarak imzalayacaklardır.
- Her öğrenci, yarışmaya bir (1) eserle katılabilecektir.

KATEGORİ 3: 9, 10, 11, 12. Sınıf öğrencileri Kompozisyon Yarışması:
- Özgün, Türkçenin dil ve söyleyiş kurallarına uygun olacaktır.
- 2 sayfayı geçmeyecektir. (Önlü arkalı yazılmayacak.)
- Eserin ön yüzüne eser sahibiyle ilgili hiçbir bilgi yazılmayacak; arka yüzüne sırasıyla AD, SOYAD, OKUL, SINIF, NUMARA bilgileri yazılacaktır.
- Bilgisayarda Word formatında A4 boyundaki kâğıda, Times New Roman yazı tipi ile 12 punto ve 1,5 satır aralıklı olarak yazılacaktır.
- Yarışmaya katılacak öğrenciler, ek-1’de yer alan öğrenci adı-soyadı, okulu, sınıfı, okul numarası, adres ve telefon bilgilerinin yer aldığı “Taahhütname Formu” nu doldurarak imzalayacaklardır.
- Her öğrenci, yarışmaya bir (1) eserle katılabilecektir.


### Türkiye Aşkına 15 Temmuz Resim Şiir Kompozisyon Yarışması Ödülleri
İlk üç(3) dereceye giren eserlerin sahibi öğrencilerin İlçe Milli Eğitim Müdürlüğü tarafından belirlenecek ödülleri yerel imkânlarla İlçe Milli Eğitim Müdürlüklerince düzenlenecek törende verilecektir.
