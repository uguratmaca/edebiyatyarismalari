---
layout: post
title: "Mudanya 1. Fotoğraf Yarışması"
description: "Mudanya Belediyesi 'Mudanya 1. Fotoğraf Yarışması' düzenliyor."
category: articles
tags: [mayıs 2022, fotoğraf yarışması, genel]
lastDate: 1652994000
hidden: true
dateHuman: "20 Mayıs 2022"
comTopic: "Geçmişten Bugüne Mudanya’da Zamansız Fotoğraflar"
attendance: "Websitesi"
organizer: "Mudanya Belediyesi"
price: "13 Bin TL'dir."
requirements: "18 yaş üstü herkes katılabilir."
permalink: "mudanya-ulusal-fotograf-yarismasi"
image: "https://edebiyatyarismalari.com/images/2022/mayis/mudanya-ulusal-fotograf-yarismasi.jpg"
excerpt:  "Mudanya Belediyesi <strong> Mudanya 1. Fotoğraf Yarışması </strong> düzenliyor."
---

## Mudanya 1. Fotoğraf Yarışması
Mudanya Belediyesi **Mudanya 1. Fotoğraf Yarışması** düzenliyor.

Katılım Koşulları:
- Renkli ya da siyah-beyaz fotoğraflar ile katılım yapılabilir.
- Yarışmaya katılım ücretsizdir.
- Yarışma; seçici kurul üyeleri ve birinci dereceden yakınları dışında, amatör veya profesyonel, fotoğrafa meraklı 18 yaş üstü herkese açıktır.
- Yarışmaya her fotoğrafçı en fazla 4 (dört) adet Renkli veya Siyah-Beyaz eserle katılabilir.
- Fotoğrafın çekim zamanıyla ilgili bir sınırlama yapılmamıştır.
- Daha önce ya da bu yarışmayla eş zamanlı yapılan bir yarışmada ödül almış fotoğraflar ile bu fotoğrafların kadraj farklılığı içeren görüntüleri ve/veya bir kısmının kroplanmasıyla oluşturulan fotoğraflar ile renk değişiklikleri yapılarak üretilmiş fotoğraflar, yarışmaya katılamaz.
- Fotoğrafın, sergilenmiş ve fotoğraf yarışması organizasyonu dışında yayınlanmış olması ise yarışmaya katılım açısından engel teşkil etmez. Anılan fotoğrafın, bu yarışmadan önce veya bu yarışmayla eş zamanda yapılan herhangi bir yarışmada ödül almış olduğunun ortaya çıkması durumunda, katılımcı hakkında kural ihlali işlemi uygulanır.
- Fotoğraflarda kadraj, renk doygunluğu, keskinlik, toz alma ve kontrast düzeltmesi gibi kabul edilebilecek müdahaleler dışında hiçbir manipülasyon/başkalaştırma/oynama, ekleme, silme kabul edilmeyecektir. Fotoğrafın belgesel yapısı değiştirilmemiş olmalıdır. Bu konuda jürinin kanaati esastır.
- Yarışmaya katılacak dijital fotoğraflar jpg/JPEG formatında, 72 -300 dpi çözünürlükte, kısa kenarı 2400 pikselden az olmayacak şekilde yüklenecektir. Fotoğrafların boyutları 1 MB’den küçük olmamalıdır.
- Drone vb. araçlarla çekilen fotoğraflar da yarışmaya kabul edilir. Fotoğraf çekimi için hava araçlarının kullanımına ilişkin tüm izin ve sorumluluklar katılımcıya/yarışmacıya aittir.
- Yarışmaya gönderilen fotoğrafların ham halleri ile birlikte EXIF verilerinin muhtemel soruşturmaları kolaylaştırmak için bozulmamış olarak tutulması zorunludur.
- Katılımcı, internet sitesine yarışma için yüklediği fotoğrafların tümüyle kendisine ait olduğunu ve tüm izinlerinin alındığını kabul, beyan ve taahhüt eder.
- Gönderilen fotoğrafların tamamı yarışmacı tarafından ve Mudanya sınırları içinde çekilmiş olmalıdır.

### Mudanya 1. Fotoğraf Yarışması Ödülleri
- Birinci: 5.000 TL
- İkinci: 3.000 TL
- Üçüncü: 2.000 TL
- Mansiyon Ödülü: 1.500 TL (2 Adet)

### [Başvuru Formu](https://mudanya.bel.tr/fotograf-yarismasi/?ref=edebiyatyarismalari.com){:rel="nofollow"}{:target="_blank"}{:class="gtag"}