---
layout: post
title: "3 + 48 Saat Lisans Öğrencileri Fikir Yarışması"
description: "Fatih Sultan Mehmet Vakıf Üniversitesi '3 + 48 Saat Lisans Öğrencileri Fikir Yarışması' düzenliyor."
category: articles
tags: [mayıs 2022, fikir yarışması, üniversite]
lastDate: 1653166800
dateHuman: "22 Mayıs 2022"
attendance: "E-posta"
organizer: "Fatih Sultan Mehmet Vakıf Üniversitesi"
price: "13 Bin TL'dir."
requirements: "Yükseköğretim Kurulu’na bağlı üniversitelerin Mimarlık, İç Mimarlık, Şehir ve Bölge Planlama, Kentsel Tasarım, Peyzaj Mimarlığı ve Endüstri Ürünleri Tasarımı Bölümü lisans öğrencileri katılabilir."
permalink: "3-48-fikir-yarismasi"
image: "https://edebiyatyarismalari.com/images/2022/mayis/3-48-fikir-yarismasi.jpg"
excerpt:  "Fatih Sultan Mehmet Vakıf Üniversitesi <strong> 3 + 48 Saat Lisans Öğrencileri Fikir Yarışması </strong> düzenliyor."
---

## 3 + 48 Saat Lisans Öğrencileri Fikir Yarışması
Fatih Sultan Mehmet Vakıf Üniversitesi **3 + 48 Saat Lisans Öğrencileri Fikir Yarışması** düzenliyor.

Konu: 20 Mayıs 2022 tarihinde saat 15.00’de FSMVÜ Haliç Kampüsü Konferans salonunda, FSMVÜ Youtube Kanalında ve yarışma ana sayfasında ilan edilecektir.

Katılım Koşulları:
- Yarışma, Yükseköğretim Kurulu’na bağlı üniversitelerin Mimarlık, İç Mimarlık, Şehir ve Bölge Planlama, Kentsel Tasarım, Peyzaj Mimarlığı ve Endüstri Ürünleri Tasarımı Bölümü lisans öğrencilerine açıktır. 
- Öğrenciler yarışmaya bireysel olarak katılabilecekleri gibi ekip halinde de katılabilirler. Diğer disiplinlerdeki lisans öğrencileri ancak proje ekibi içinde yer alabilirler. Ancak yukarıda belirtilen bölümlerden en az bir lisans öğrencisinin ekipte yer alması gerekmektedir. 
- Tüm yarışmacıların lisans öğrencisi olmaları ve öğrenimlerini sürdürdüklerine dair öğrenim belgesi sunmaları zorunludur.
- Yarışmanın asil - yedek jüri üyeleri, düzenleme kurulunda yer alanların birinci dereceden yakınları yarışmaya katılamaz.

Teslim Günü ve Saatleri:
- Yarışma konusunun ilanı 20.05.2022 Cuma günü 15.00 saatinde duyurulacaktır. Teslim dokümanları 22 Mayıs 2022 Pazar günü 17.00 saatine kadar, yarışma mail adresi **3_48saatyarisma@fsm.edu.tr** ‘a mail atarak teslim edilecektir. Belirtilen teslim saatinden sonra sistem kapanacak ve dosya kabulü yapılmayacaktır.

Teslim Şekli ve Sunum Tekniği:
- Yarışmanın teslimi yalnızca dijital ortamda gerçekleştirilecektir. Yarışmaya katılacak tüm ekipler, projelerinin tüm belge ve paftalarını, klasör adı rumuz rakamlarından oluşacak tek bir dosya içerisinde “.zip” veya “.rar” formatlarında, wetransfer aracılığıyla 3_48saatyarisma@fsm.edu.tr adresine mail atarak teslim edeceklerdir.

- Mail yoluyla teslim edilecek klasörde yer alacak dokümanlar şunlardır:
1. Kimlik klasörü: 
- Tüm katılımcılar dijital bir klasör içinde aşağıda yer alan belgeleri tarayarak kimlik klasörü içerisine yüklemek zorundadır.
- Kimlik bilgilerine ait form (her katılımcı için ayrı ayrı doldurulmuş olmalıdır)
- Tüm katılımcıların lisans öğrenimlerini sürdürdüklerine dair öğrenci belgesi (e-devlet üzerinden alınan öğrenci belgeleri kabul edilmektedir.)

2. Teslim paftaları ve Mimari açıklama raporu:
- Tüm sunuşlar en fazla 2 adet dikey A2 (59,4 x 42 cm) boyutlarında 150 dpi çözünürlükte PDF olarak kaydedilmelidir. Dosya boyutunda 20 MB sınırı aşılmamalıdır.
- Sunum tekniğine ilişkin bir kısıtlama yoktur. Her türlü anlatım (grafik, şema, yazı, renk) serbesttir.
- Teslim edilecek projeye ait bütün paftalarda sağ üst köseye 1 cm x 5 cm ebatlarındaki bir kutuda 5 rakamdan oluşan bir rumuz yazılacaktır. Rumuzda kullanılan karakterler tekrarlanmamalı ve sıralı olmamalıdır. (Yüklenecek dijital dosyaların ismi yalnızca bu rumuzdan oluşmalıdır.)
- Projenin genel yaklaşım ve kararlarını açıklayan en fazla bir A4 sayfayı geçmeyen Word formatında kaydedilmiş mimari açıklama raporu sunulmalıdır. Bu raporda tasarımın kavramsal ve teknik açıklamaları yer almalıdır.  Paftalarda sağ alt köşede pafta numarası verilmelidir.

3. Telif Hakkı belgesi:
- Tüm projelerin telif hakkı yarışmayı düzenleyen kuruma ait olacak, yarışmaya katılan her ekip istenenler listesinde imzalamış olduğu telif hakkı belgesi ile tasarımın telif hakkını yarışmayı düzenleyen Fatih Sultan Mehmet Vakıf Üniversitesi Sağlık, Kültür ve Spor Daire Başkanlığı’na devretmeyi kabul etmiş olmaktadır. Telif hakkı belgesi proje teslim klasöründe yer almalıdır ve telif hakkı belgesi tüm ekip üyeleri tarafından imzalanması gerekmektedir.

### 3 + 48 Saat Lisans Öğrencileri Fikir Yarışması Ödülleri
- Birinci: 5.000 TL
- İkinci: 3.000 TL
- Üçüncü: 2.000 TL
- Mansiyon Ödülü (3 Adet): 1.000 TL
