---
layout: post
title: "Sürdürülebilirlik Fikir Yarışması 2022"
description: "Çevre Dostu Yeşil Binalar Derneği (ÇEDBİK) 'Sürdürülebilirlik Fikir Yarışması 2022' düzenliyor."
category: articles
tags: [mayıs 2022, fikir yarışması, tasarım yarışması, üniversite]
lastDate: 1653771600
dateHuman: "29 Mayıs 2022"
comTopic: "Yeşil Sergi Pavyonu Tasarımı"
attendance: "E-posta"
organizer: "Çevre Dostu Yeşil Binalar Derneği (ÇEDBİK)"
price: "50 Bin TL'dir."
requirements: "Türkiye ve Yurtdışındaki Üniversitelerin lisans ve lisansüstü, Mimarlık, Mühendislik, Tasarım ve Sanat Fakültelerinde okuyan öğrenciler katılabilir."
permalink: "surdurulebilirlik-fikir-yarismasi"
image: "https://edebiyatyarismalari.com/images/2022/mayis/surdurulebilirlik-fikir-yarismasi.jpg"
excerpt:  "Çevre Dostu Yeşil Binalar Derneği (ÇEDBİK) <strong> Sürdürülebilirlik Fikir Yarışması 2022 </strong> düzenliyor."
---

## Sürdürülebilirlik Fikir Yarışması 2022
Çevre Dostu Yeşil Binalar Derneği (ÇEDBİK) **Sürdürülebilirlik Fikir Yarışması 2022** düzenliyor.


Yarışmanın Konusu:
Çevre dostu yapılaşma, çevresel etkileri düşük, sürdürülebilir yapı malzemelerinden oluşan, yapının bulunduğu doğaya özgü koşullara uygun, enerji verimli ve yenilenebilir kaynaklara yönelmiş, çevreci, ekonomik ve sağlıklı ekosisteme duyarlı yapıları temsil eder.  Bu bağlamda tasarlanması öngörülen “Yeşil Sergi Pavyonu Tasarımı” bizi, bir yapı inşa etmenin bir önceki aşamasına götürürken; “yapılacak yapıya gerçekten ihtiyaç var mı?”, “var olan bir yapının ileri dönüşümü ve farklı iklim bölgelerine adaptasyonu nasıl mümkün olur?”, gibi sorular sormaya teşvik eder. 


Katılım Koşulları:
- Yarışma bireysel ve ekip katılımına açık olup, yarışmacıların her birinin aşağıdaki koşulların tamamına uymaları zorunludur.
- Türkiye ve Yurtdışındaki Üniversitelerin lisans ve lisansüstü, Mimarlık, Mühendislik, Tasarım ve Sanat Fakültelerinde okuyan öğrenciler yarışmaya katılabilirler.
- Yarışmacıların başvuru sırasında lisans veya lisansüstü eğitimine devam ediyor olmaları gerekmektedir. (Lisans öğrenci belgesinin veya yüksek lisans öğrenci belgesinin başvuru sırasında ibraz edilmesi gerekmektedir.)
- Yarışma üniversitelerin yukarıda yazan bölümlerinin tüm sınıflarına açıktır.
- Yarışma bireysel ve ekip katılımına açık olup, ekipler en fazla 5 kişiden oluşabilir. Ayrıca, bir öğrenci yalnızca bireysel olarak veya sadece bir ekip ile yarışmaya katılabilir.
- Her ekip ve bireysel katılımcı kendine bir ekip ismi (sadece harf ve rakamlardan oluşan 5 haneli bir rumuz) belirleyecektir.
- Yarışmaya katılacak olan tüm ekip üyeleri adına ekip lideri veya bireysel katılımcı yarışmanın son başvuru tarihine kadar başvuru formunu eksiksiz olarak doldurmak zorundadır. Ayrıca her ekibi temsilen bir ekip başı belirlenmeli formda yer almalıdır.
- Ekipler başvurularını tamamladıktan sonra herhangi bir üye değişikliği yapamayacaktır.
- Yarışma ile ilgili işlemleri hazırlayan, yürüten, sonuçlandıran veya onaylayan Jüri’nin birinci dereceden akrabaları, ÇEDBİK çalışanları ve çalışanların 1. derece akrabaları yarışmaya katılamaz. Bu durumun tespit edilmesi durumunda diskalifiye edilecektir.
- Jüri üyelerinin ve ÇEDBİK çalışanlarının yarışmaya başvuracak olan çalışmaların herhangi bir bölümüne katılmamış olmaları gerekmektedir.
- Yarışma süresince hiçbir yarışmacı jüri üyeleri ve ÇEDBİK çalışanları ile doğrudan temasa geçemez. Proje ve yarışma ile ilgili tüm sorular, Yarışma Takviminde belirtilen sürede sorumlu raportöre iletilecektir.
- Yarışmaya katılan her fikir projesinde özgünlük ve daha önce başka bir yerde yayınlanmamış ya da başka bir yarışmaya katılmamış olması koşulu aranmaktadır.
- Yarışmaya katılım ücretsizdir.
- Yukarıdaki şartların herhangi birine uyulmadığı tespit edilen yarışmacıların ve ekiplerin başvurusu geçersiz sayılacaktır.
- Yarışma, www.cedbik.org isimli web sitesi üzerinden yürütülecektir. Yarışma ile ilgili tüm güncel bilgiler bu site üzerinden paylaşılacaktır. Yarışma Şartnamesi ve Başvuru Formu bu web sitesinde yer alacaktır.
- Tüm ekip üyeleri veya bireysel katılımcılar tarafından Başvuru Formu doldurulup, imzalanacaktır. İmzalı belge taratıldıktan sonra yanına tüm yarışmacıların öğrenci belgeleri de eklenerek .PDF formatında bir başvuru dosyası içerisinde **sorumlu raportöre e-posta aracılığı** ile gönderilecektir.
- Gönderilen .PDF formatındaki dosya incelendikten sonra ekip liderine veya bireysel yarışmacıya bir kayıt onay maili gönderilecektir.
- Yarışmacılar, A1 boyutlarında yatay ve en az 150 dpi, en fazla 300 dpi çözünürlükte hazırlanmış 2 adet paftayı, maksimum 100 MB büyüklüğünde birleştirilmiş tek bir .PDF dosyası olarak son teslim tarihine kadar teslim etmelidir.
- Yarışmayı kazanan tasarımların, sanal ortamda sergileneceği için, 3D CAD çizimi teslim etmesi gerekmektedir. Gönderilecek olan CAD dosyasında tasarlanan yapı, malzemeleri ve çevresiyle bütünleşik bir şekilde teslim edilmelidir.
- Paftalardaki proje açıklama metinlerine ek olarak, .PDF formatında 1 sayfa A4 ebadında (en fazla 500 kelime) açıklama raporu teslim edilmelidir. 
-Ekipler, yarışma teslimlerini şartnamede Proje Teslim Tarihi olarak belirtilen son teslim günü ve saatinden önce, tek bir dosya içerisinde sorumlu raportöre (yarisma@cedbik.org) WeTransfer aracılığıyla göndereceklerdir. 
- Proje teslim tarihinden sonra e-posta ile dosya eki olarak ya da başka bulut hizmetleri aracılığıyla gönderilen teslimler kabul edilmeyecektir. Yarışma başvurularının gönderilme saati olarak WeTransfer gönderisinin yapıldığı saat esas alınacaktır. Projeler internet vasıtası ile gönderileceği için bulut sistemine yüklemenin zaman alacağı da hesaba katılarak projelerin teslimi yapılmalıdır. Oluşabilecek herhangi bir soruna karşı projelerin şartnamede belirtilen teslim tarihinden 1 gün öncesinde gönderilmesi önerilir.
- Kazanan projeler Çevre Dostu Yeşil Binalar Derneği yönetim kurulu kararı ile internet sitesi üzerinden ekip rumuzu ile duyurulacaktır. 


### Sürdürülebilirlik Fikir Yarışması 2022 Ödülleri
- Birinci: 15.000 TL + GBCI Eğitim Aboneliği + Sektörde Lider Firmalarda Staj İmkânı
- İkinci: 12.000 TL + GBCI Eğitim Aboneliği + Sektörde Lider Firmalarda Staj İmkânı
- Üçüncü: 8.000 TL + GBCI Eğitim Aboneliği + Sektörde Lider Firmalarda Staj İmkânı
- Eşdeğer Mansiyon Ödülü (3 Adet): 5.000 TL + GBCI Eğitim Aboneliği + Sektörde Lider Firmalarda Staj İmkânı
