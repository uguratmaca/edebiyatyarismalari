---
layout: post
title: "12. Fotoğraf Yarışması"
description: "Zeytinburnu Belediyesi '12. Fotoğraf Yarışması' düzenliyor."
category: articles
tags: [kasım 2022, fotoğraf yarışması, genel]
lastDate: 1668805200
hidden: true
dateHuman: "19 Kasım 2022"
comTopic: "Zeytinburnu"
attendance: "Websitesi"
organizer: "Zeytinburnu Belediyesi"
price: "157 Bin 500 TL'dir."
requirements: "18 yaş üstü herkes katılabilir."
permalink: "zeytinburnu-fotograf-yarismasi"
image: "https://edebiyatyarismalari.com/images/2022/mayis/zeytinburnu-fotograf-yarismasi.jpg"
excerpt:  "Zeytinburnu Belediyesi <strong> 12. Fotoğraf Yarışması </strong> düzenliyor."
---

## 12. Fotoğraf Yarışması
Zeytinburnu Belediyesi **12. Fotoğraf Yarışması** düzenliyor.

Katılım Koşulları:
- Yarışmaya katılım ücretsizdir.
- “Zeytinburnu”; tarihi, insanı ve konumu itibariyle tek başına bir anlam ifade etmektedir. Mekânsal açıdan yarışmaya gönderilen fotoğrafların, Zeytinburnu ilçesine ait olduğunun anlaşılması gerekmektedir. Bu nedenle mevki, cadde, sokak gibi belirleyici isimler fotoğraf adlandırması sırasında kullanılmalıdır. Yarışmanın konusu Zeytinburnu
ilçesinin sınırları https://sehirrehberi.zeytinburnu.bel.tr adresinde belirtilen mahalle, cadde ve sokaklarıdır. Dereceye giren fotoğrafların sahipleri fotoğrafı Zeytinburnu sınırları içinde çektiğini ispatlamakla yükümlüdür. Havadan, yüksek bir yerden, denizden çekilen fotoğraflarda kadraj içinde kalan kısmında Zeytinburnu sınırları
içinde yer alması gerekmektedir. Yarışmacı; seçici kurulun bilgi istemesi durumunda bunu da ispatlamakla yükümlüdür. - Katılımcılar yukarıda belirtilen konu çerçevesi içerisinde anlatım biçiminde özgürdür.
- Yarışmaya her fotoğrafçı Serbest bölümde en fazla 4 (dört) adet sayısal renkli ve/veya siyah-beyaz eserle katılabilir. Foto Öykü bölümünde ise Zeytinburnu Belediyesi sınırları içerisinde çekilmiş konu bütünlüğü taşıyan en az 8 (sekiz) en fazla 12 (on iki) adet sayısal, renkli veya siyah beyaz fotoğraf ile bir konu işlenerek katılabilecektir. Foto öykü kategorisinde; bir tema etrafında toplanan aynı/benzer içeriğe sahip fotoğraflar veya öykü anlatısı gibi, yaşamdan kronolojik bir akışı içeren konular seçilmelidir. Dereceye giren yarışmacıların diğer eserleri, mansiyon, özel ödül ya da sergilemeye değer eserler arasına da seçilebilir. Foto öykü kategorisinde yüklenen
fotoğraflar TFV sisteminde seçici kurul karşısına da aynı sıralama ile gelecektir. Kategoriler için yükleme aşamalarında zorunlu açıklama alanları doldurulmalıdır. Foto öykü kategorisinde aşağıda belirtilen veya başka konular seçilebilir. Konu başlıkları tavsiye niteliğindedir. Farklı kültürler, Mimar Sinan eserleri, tarihi eserler,
kültürel zenginlikler, kahvehaneler, kütüphaneler, Zeytinburnu sokakları, meslekler, (yorgancılar, matbaacılar, dericiler ve benzeri), unutulan meslekler, dini mekânlar, dini ritüeller, mezarlıklar, sportif aktiviteler, semt pazarları, surlar, çayırlar, sanayi kuruluşları, tarihi bostanlar ve benzeri. Geçmiş senelerde ödül alan fotoğraflardan farklı konulara da çalışmalarınızda yer vermek seçici kurul önünde işlerinizin başarı
şansını arttıracaktır.
- Birden fazla fotoğrafın montajıyla oluşturulan fotoğraflar yarışmaya kabul edilmez. İstisna olarak birden fazla fotoğrafın birleştirilmesiyle oluşturulan, belgesel yapısı korunan yatay/dikey çoklu birleştirmeli panorama fotoğraflar kabul edilir.
- Go Pro, cep telefonu, 180, 360 derece kayıt cihazları ve görüntü kaydı yapılan cihazlar ile çekilen fotoğraflar, HDR (High Dynamic Range) ve insanlı veya insansız drone ve benzeri hava araçlarıyla çekilen fotoğraflar yarışmaya kabul edilir. Fotoğraf çekimi için insanlı veya insansız hava araçlarının (Drone) kullanımına ilişkin tüm izin ve
sorumluluklar katılımcıya aittir.
- Gönderilen fotoğrafların tamamı yarışmacı tarafından ve Zeytinburnu ilçesi sınırları içerisinde ve 2018, 2019, 2020, 2021 veya 2022 yıllarında çekilmiş olmalıdır. Ödül alan katılımcılardan bu beyan ve kabulleri dışında hareket ettiği anlaşılanlardan elde ettikleri ödül, unvan ve her türlü kazanımları geri alınır.


Eserlerin İsimlendirilmesi ve Gönderilmesi:
- Yarışma online (çevrimiçi) fotoğraf sistemine göre yapılacağından, alternatif hiçbir gönderi (e- posta, kargo, elden teslim ve benzeri) kabul edilmeyecektir.
- Yarışma fotoğraflarının online (çevrimiçi) olarak gönderilmesi **https://turkiyefotografvakfi.org/** adresinden üyelik ve fotoğraf gönderme yönergeleri takip edilerek gerçekleşecektir.
- İlgili sayfaya fotoğrafları yükleyebilmek için önce üye olunması gerekmektedir. Üyeliğin kesinleşmesi üye olunduktan sonra sistemden e-posta adresinize gelecek aktivasyon linkinin tıklanması ile olacaktır.
- Daha önce üye olanlar eski kullanıcı adı ve şifrelerini kullanacaklardır.
- Katılımda yüklenecek fotoğrafların boyutlandırma ve isimlendirme işlemleri önceden yapılarak dosyalar hazırda tutulursa daha rahat ve tek bir oturumda yüklenebilir fakat zorunlu değildir. Katılımcı son başvuru tarihine kadar istediği değişikliği yapabilir
- Yüklenecek fotoğraflar paspartusuz ve kenar boşluksuz olmalıdır. Fotoğraf üzerinde katılımcının kimliğine ilişkin isim, imza, logo, tarih, işaret, çizim ve benzeri bilgiler bulunmamalıdır.
- Yarışmaya katılacak fotoğraflar, JPG/JPEG formatında, 150-300 DPI çözünürlükte, Adobe Photoshop uygulamasında 8-12 sıkıştırma oranı veya karşılığı kalitede kaydedilmeli, uzun kenar en az 3600 piksel olarak kaydedilmeli ve dosyaların
boyutları 2 megabayttan az olmamalı, 4 megabaytı de geçmemelidir. TFV sisteminde boyut ve dosya büyüklüğü gibi kriterler yüklemede otomatik olarak kontrol edilmekte ve katılımcıya doğrudan uyarı verilmektedir.


### 12. Fotoğraf Yarışması Ödülleri
Serbest Kategorisi Ödülleri:
- Birinci: 12.500 TL
- İkinci: 7.500 TL
- Üçüncü: 5.000 TL
- Zeytinburnu Belediyesi Özel Ödülü: 4.000 TL
- Mansiyon Ödülü: 2.000 TL (en fazla 5 adet)
- Sergilenmeye Değer Eser: 1.000 TL (en fazla 30 adet)

Foto Öykü Kategorisi Ödülleri:
- Birinci: 15.000 TL
- İkinci: 10.000 TL
- Üçüncü: 7.500 TL
- Zeytinburnu Belediyesi Özel Ödülü: 6.000 TL
- Mansiyon Ödülü: 4.000 TL (en fazla 5 adet)
- Sergilenmeye Değer Eser: 1.500 TL (en fazla 20 adet)


### [Başvuru Formu](https://www.turkiyefotografvakfi.org/?ref=edebiyatyarismalari.com){:rel="nofollow"}{:target="_blank"}{:class="gtag"}