---
layout: post
title: "Bursa Uluslararası Hediyelik Eşya Tasarım Yarışması"
description: "Bursa Belediyesi 'Bursa Uluslararası Hediyelik Eşya Tasarım Yarışması' düzenliyor."
category: articles
tags: [eylül 2022, tasarım yarışması, üniversite]
lastDate: 1661979600
hidden: true
dateHuman: "01 Eylül 2022"
comTopic: "Bursa"
attendance: "Elden/Kargo"
organizer: "Bursa Belediyesi"
price: "220 Bin TL'dir."
requirements: "Yarışmaya katılım için yaş, eğitim ve ülke sınırlandırması bulunmamaktadır."
permalink: "bursa-hediyelik-esya-tasarim-yarismasi"
image: "https://edebiyatyarismalari.com/images/2022/mayis/bursa-hediyelik-esya-tasarim-yarismasi.jpg"
excerpt:  "Bursa Belediyesi <strong> Bursa Uluslararası Hediyelik Eşya Tasarım Yarışması</strong> düzenliyor."
---

## Bursa Uluslararası Hediyelik Eşya Tasarım Yarışması
Bursa Belediyesi **Bursa Uluslararası Hediyelik Eşya Tasarım Yarışması** düzenliyor.

- Yarışmanın konusu, medeniyetler beşiği olmuş; tarih, kültür, sanat ve doğal güzelliklerle bezenmiş Bursa şehrinin kendine özgü yapısını hediyelik eşya sektöründe ön plana çıkarmak, Bursa’ya özgü ve kenti temsil edebilecek hediyelik eşyaların oluşturulmasına olanak tanımak ve Bursa’nın geçmişten gelen geleneksel kimliğini modern tasarımlarla buluşturup marka değerini artıracak hediyelik eşya tasarımlarının yapılmasıdır.

Yarışma Kategorisi:
Yarışma konusu tasarımlar, “Desen Tasarımı” ve “Hediyelik Ürün Tasarımı” olarak 2 kategoriye ayrılmıştır. Yarışmacılar 2 kategoriden birisi veya her ikisi için başvuru yapabilecektir.
- Desen Tasarım Kategorisi: Bez çanta, defter, kalem, silgi, kalemlik, taşınabilir bellek, zarf, magnet, anahtarlık, oyuncak, takı (rozet, broş, kolye ucu, toka vb.), fular, şal, başörtüsü, bere, kasket, masa örtüsü, yastık kılıfı, havlu, tişört, cep telefonu kılıfı, bardak, fincan, kupa, tabak, kase, kutu vb. gibi farklı yüzeylere uygulanabilecek desen tasarımı.
- Hediyelik Ürün Tasarım Kategorisi: Biblo, duvar süsü, çanak, vazo, tabak, kase, kupa, fincan, nihale, bardak altlığı, magnet, kartlık, kalemlik, sümen, mühür, hamam takımı, fular, şal, takı (rozet, broş, kolye ucu, toka vb.), oyuncak, masa örtüsü, koltuk şalı, cep telefonu kılıfı, kilim vb. gibi hediyelik ürün tasarımı.


Katılım Koşulları:
- Yarışmaya katılım ücretsizdir.
- Yarışmaya katılım için yaş, eğitim ve ülke sınırlandırması bulunmamaktadır. Yarışmaya aşağıda belirtilenler haricinde herkes katılabilir.
- Yarışmaya bireysel veya ekip olarak katılım sağlanabilir. Ekip olarak katılanların, başvuru esnasında yarışma raportörlüğüyle ilişkilerin yürütülmesiyle sınırlı olmak üzere, ekipten birini temsilci olarak belirtmesi gerekmektedir.
- Yarışmacılar kategorilerden birisi veya her ikisi için başvuru yapabilecektir. Her bir kategori için daha önce herhangi bir yarışmada ödül almamış, sergilenmemiş veya üretilmemiş en fazla 3 tasarımla başvuru yapılabilir.
- Yarışmacılar tasarımlarında her türlü malzeme ve üretim tekniğini kullanmakta serbesttir.
- Değerlendirme sürecinde gizliliğin sağlanabilmesi için yarışmacılar 5 haneli sayı ve 1 harften oluşan bir rumuz belirleyerek kullanacaklardır. (Örneğin, 12345B) Bir kişinin birden çok başvuruda bulunması durumunda her bir başvuru için farklı rumuz kullanılacaktır. Teslim edilen tüm pafta, ürün prototipi, rapor, kimlik zarfı ve ambalajın üzerinde bilgisayar ile yazılmış bir şekilde rumuz bulunacaktır. (Beyaz kağıt ya da sticker üzerinde yazılıp yapıştırılabilir.)
- Kimlik zarfının içinde, başvuru sahibi tarafından imzalanmış olan adı soyadı, iletişim bilgileri, doğum tarihi, mesleği, banka hesap no vb. gibi bilgileri içeren imzalı Ek-1 Başvuru Formu (Ek-1 başvuru formunu dolduran tüm katılımcılar yarışmaya dair tüm şartları kabul etmiş bulunur.) yer alacak ve zarfın ağzı kapalı olacaktır. Tüm başvurularda kimlik zarfı bulunması zorunludur. Kimlik zarfı bulunmayan projeler jüri kararıyla ve tutanağa kaydedilerek yarışma dışı bırakılır.
- Tasarımların, kimlik zarfının ve ambalajın herhangi bir yerinde eserin sahibini tanıtan isim, mühür, imza, işaret, el yazısı notlar vb tanıtıcı simge bulunmayacaktır.
- Katılım koşullarına uymayanlar, yarışmaya katılmış olsalar dahi tasarımları yarışmaya katılmamış sayılırlar.
- Başvurular aşağıda detayları belirtilen şekilde yarışma web sitesine yüklenecek ayrıca bir ambalaj içerisinde adı ve adresi madde 5’de belirtilen Yarışma Raportörlüğüne **elden veya kargo ile teslim** edilecektir. Her bir başvuru tek bir ambalaj içerisinde teslim edecektir. Ambalaj üzerinde “Bursa Temalı
Hediyelik Eşya Tasarım Yarışması Raportörlüğü” ibaresi, başvuru yapılan kategorinin adı ve yarışmacının rumuzu yazılacaktır.
- Elden teslim yapılması durumunda teslim tesellüm tutanağı ile işlem yapılacaktır. 
- Kargo ile teslim durumunda ise gönderi evrakı teslim tutanağı yerine geçecektir. Kargo ile yapılacak teslimlerde; kargo ücreti, sigorta ve benzeri giderlerle kargo esnasında meydana gelebilecek hasar ve gecikmeler, başvuru sahibinin sorumluluğundadır. Kargo ile gelen başvurularda ambalaj Yarışma Raportörlüğü tarafından açılırken kamera kaydı alınacak, zarar gören ürünler için tutanak tutulacak ve kargoda zarar gören eserler değerlendirmeye alınmayacaktır.

Desen Tasarım Kategorisi Başvuru Şekli:
- Yarışmacılar, farklı yüzeylere uygulanabilecek desen tasarımı yapacak ve deseni dijital ortamda en az 5 en fazla 10 farklı eşya üzerinde 2 boyutlu veya 3 boyutlu olarak uygulayacaktır. (Desen uygulaması yapılabilecek eşya örnekleri madde 3’de belirtilmekte olup; yarışmacı tarafından farklı bir eşya/ nesne de seçilebilecektir.)
- Bu kategoride başvurular, desen uygulaması yapılan eşya görsellerini içeren 1 adet yatay veya dikey A1 boyutunda Sunum Paftası ve tasarımın çıkış noktası, yaklaşımı, yapım tekniği vb. gibi bilgileri içeren en fazla 2 sayfa A4 boyutunda Tasarım Raporu ile yapılacaktır.
- Yarışmacılar, Sunum Paftası, Tasarım Raporu ve imzalı Başvuru Formunun dijitallerini (jpg, pdf, ppt, tif vb. formatta) yarışma web sitesine yükleyecektir.

- Hediyelik Ürün Tasarım Kategorisi Başvuru Şekli:
- Yarışmacılar, 1 adet hediyelik ürün tasarımını ve prototip imalatını yapacaktır. Yarışmacılar hediyelik ürün için her türlü malzeme ve üretim tekniğini kullanmakta serbesttir. (Hediyelik ürün örnekleri madde 3’de belirtilmekte olup; yarışmacı tarafından farklı bir ürün de seçilebilecektir.)
- Bu kategoride başvurular, hediyelik ürün prototipi ve tasarımın çıkış noktası, yaklaşımı, malzemesi, yapım tekniği vb. gibi bilgileri içeren en fazla 2 sayfa A4 boyutunda Tasarım Raporu ile yapılacaktır.
- Yarışmacılar, tasarladıkları hediyelik ürüne ilişkin farklı açılardan fotoğraf veya render çalışmaları ve Tasarım Raporunun dijitallerini (jpg, pdf, ppt, tif vb. formatta) yarışma web sitesine yükleyecek ve ayrıca ürün prototipi ile Tasarım Raporunu Kimlik Zarfı ile birlikte yarışma raportörlüğüne elden veya kargo ile teslim edecektir.
- Yarışmacılar tarafından tasarlanacak olan hediyelik ürünlerin seyahat esnasında taşınabilir olması esas alınacaktır.


### Bursa Uluslararası Hediyelik Eşya Tasarım Yarışması Ödülleri
Desen Tasarımı Kategorisi
- Birinci: 35.000 TL
- İkinci: 25.000 TL
- Üçüncü: 15.000 TL
- İpek ve Çini Özel Ödülü: 10.000 TL

Hediyelik Ürün Tasarımı Kategorisi
- Birinci: 50.000 TL
- İkinci: 40.000 TL
- Üçüncü: 30.000 TL
- İpek ve Çini Özel Ödülü: 15.000 TL