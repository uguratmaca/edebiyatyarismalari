---
layout: post
title: "20. Devlet Fotoğraf Yarışması"
description: "Kültür ve Turizm Bakanlığı '20. Devlet Fotoğraf Yarışması' düzenliyor."
category: articles
tags: [eylül 2022, fotoğraf yarışması, genel]
lastDate: 1662930000
hidden: true
dateHuman: "12 Eylül 2022"
comTopic: "İnsan ve Yaşam, Doğal Hayat, Tarihi Yapılar"
attendance: "Websitesi"
organizer: "Kültür ve Turizm Bakanlığı"
requirements: "Türkiye Cumhuriyeti vatandaşı olan, 18 yaşını doldurmuş amatör ve profesyonel fotoğrafçılar katılabilir."
permalink: "20-devlet-fotograf-yarismasi"
image: "https://edebiyatyarismalari.com/images/2022/mayis/20-devlet-fotograf-yarismasi.jpg"
excerpt:  "Kültür ve Turizm Bakanlığı <strong> 20. Devlet Fotoğraf Yarışması </strong> düzenliyor."
---

## 20. Devlet Fotoğraf Yarışması 
Kültür ve Turizm Bakanlığı **20. Devlet Fotoğraf Yarışması** düzenliyor.

Katılım Koşulları:
- “İnsan ve Yaşam Kategorisi”, “Doğal Hayat Kategorisi” ve “Tarihi Yapılar Kategorisi” kapsamındaki başvuru fotoğraflarının kategori temasına uygun ve ülkemiz sınırları içinde çekilmiş olması gerekmektedir.
- 20.Devlet Fotoğraf Yarışması; yarışmanın Seçici Kurul Üyeleri ile Seçici Kurul Üyeleri’nin birinci derece yakınları dışında, yarışmanın son başvuru günü itibarıyla 18 (on sekiz) yaşını doldurmuş Türkiye Cumhuriyeti vatandaşlarına açıktır.
- Katılımcılar, yarışmaya birden fazla kategoride katılabilir, ancak her kategoride sadece 1 (bir) adet başvuru fotoğrafıyla katılım sağlayabilirler.
- Katılımcılar; belirlenen kategorilerde kendi anlatım biçimlerine uygun farklı bakış açıları, yaklaşım ve yorum kullanmakta serbesttirler.
- Katılımcılar, başvuru fotoğraflarının özgün ve kendilerine ait olduğunu beyan ve taahhüt etmiş sayılırlar. Bu konuda çıkacak bir anlaşmazlık ve tereddüt durumunda tüm sorumluluk katılımcıya aittir.
- 20.Devlet Fotoğraf Yarışması ile ilgili tüm güncellemeler ve bilgilendirmeler, Kültür ve Turizm Bakanlığı’nın resmi internet sitelerinde (https://guzelsanatlar.ktb.gov.tr/ ve/veya https://gorselsanat.ktb.gov.tr/) aktif olarak duyurulur. Başvuru fotoğrafı ödüle veya sergilemeye değer bulunan katılımcılara, lüzumlu hallerde, başvuru sisteminde belirttikleri e-posta adresine gönderilen iletiler ve ekleriyle gerekli bilgilendirmeler yapılır. Katılımcıların, çevrimiçi başvuru sistemine giriş yaptıktan sonra sistemde belirttikleri e-postaları ile https://guzelsanatlar.ktb.gov.tr/ve https://gorselsanat.ktb.gov.tr/ adreslerini günlük takip ettikleri kabul edilir.


Çevrimiçi Yarışma Başvurusu:
- Yarışma, çevrimiçi başvuru sistemi **https://gorselsanat.ktb.gov.tr/** üzerinden yapılacaktır.
- Yarışma kapsamında başvuru fotoğrafına ve/veya başvuru belgelerine ilişkin çevrimiçi başvuru sistemine kayıt dışında alternatif hiçbir gönderi (e-posta, posta, kargo, kurye, elden teslim vb.) kabul edilmeyecektir.
- Katılımcılar yarışmaya çevrimiçi olarak https://gorselsanat.ktb.gov.tr/ adresi üzerindeki başvuru sisteminden 1 Ağustos – 12 Eylül 2022 tarihleri arasında başvuru yapacaklardır. Bu adresten çevrimiçi olarak e-devlet sistemine yönlendirilecekler ve başvurularını gerçekleştirebileceklerdir.
- Başvuru işlemi için e-devlet şifresi gerekmektedir.
- Katılımcılar, çevrimiçi başvuru sistemine giriş yaparak başvuru sayfasındaki şartnameye uygun biçimde üyelik işlemlerini gerçekleştirecek; sonra zorunlu bilgileri eksiksiz doldurulacak, gerekli belgeleri ve görselleri sisteme yükleyerek çevrimiçi başvuru işlemini tamamlayacaklardır.
- Katılımcılar, yarışma başvurularının resmen tamamlanması için; çevrimiçi başvurunun son adımı olan başvuru formunun çıktısını almalı ve muhafaza etmelidirler.


Başvuru Sırasında Sisteme Yüklenecek Evraklar Ve Fotoğrafların Teknik Özellikleri:
- Başvuru fotoğrafı, kısa kenarı en az 1920 piksel olacak şekilde, 300 dpi JPEG, JPG veya PNG formatında sisteme yüklenecektir. Başvuru fotoğrafı en az 2 mb, en fazla 3 mb boyutunda olacaktır.
- Başvuru fotoğrafı sistemde, kenarında çerçeve ya da boşluk olmayacak şekilde görünmelidir.
- Başvuru fotoğrafı üzerinde hiçbir şekilde katılımcının kimliğini belirtebilecek imza, isim, rumuz, mühür, tanıtıcı simge vb. olmayacaktır.
- Katılımcılar, çevrimiçi başvuru sistemine gerekli bilgileri eksiksiz ve tam doldurarak, başvuru fotoğrafını yükleyeceklerdir.
- Seçici Kurul değerlendirmesi neticesinde yarışmada ödül ve/veya sergileme alamayan başvurulara ilişkin kayıtlar, yarışma bitiminden sonra Kültür ve Turizm Bakanlığı tarafından çevrimiçi başvuru sisteminden silinecektir.


### 20. Devlet Fotoğraf Yarışması  Ödülleri
20.Devlet Fotoğraf Yarışması kapsamında her bir kategoride
- Başarı Ödülü: 3 (üç)’er adet olmak üzere; 10.000 TL + Başarı Belgesi 
- Sergileme: her bir fotoğraf için 1.000 TL + Katılım Belgesi verilecektir.
- Ödüller, birden fazla katılımcı arasında paylaştırılabilir.


### [Başvuru Formu](https://gorselsanat.ktb.gov.tr/?ref=edebiyatyarismalari.com){:rel="nofollow"}{:target="_blank"}{:class="gtag"}