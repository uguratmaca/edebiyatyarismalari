---
layout: post
title: "Konya Liselerarası Ödüllü Mektup Yarışması"
description: "Konya Emniyet Müdürlüğü 'Konya Liselerarası Ödüllü Mektup Yarışması' düzenliyor."
category: articles
tags: [temmuz 2022, mektup yarışması, lise]
lastDate: 1658091600
dateHuman: "18 Temmuz 2022"
comTopic: "Serbest"
attendance: "E-posta"
organizer: "Konya Emniyet Müdürlüğü"
requirements: "Yarışmaya Konya il merkezi ve taşra ilçelerdeki tüm lise öğrencileri katılabilir."
permalink: "son-zaferin-mektuplari-mektup-yarismasi"
image: "https://edebiyatyarismalari.com/images/2022/haziran/son-zaferin-mektuplari-mektup-yarismasi.jpg"
excerpt:  "Konya Emniyet Müdürlüğü <strong> Konya Liselerarası Ödüllü Mektup Yarışması </strong> düzenliyor."
---

## Konya Liselerarası Ödüllü Mektup Yarışması
Konya Emniyet Müdürlüğü **Konya Liselerarası Ödüllü Mektup Yarışması** düzenliyor.

Katılım Koşulları:
- Yarışmaya Konya il merkezi ve taşra ilçelerdeki tüm lise öğrencileri (2021-2022 yılında 8. ve 12. Sınıfı tamamlayan öğrenciler dahil) katılabilir.
- Yarışmaya katılan eserler en az 1 en fazla 2 A4 boyutunda sayfadan oluşacak olup, bilgisayar ile yazılması durumunda (Times New Roman 12 veya Calibri 11 punto) yazı karakteri kullanılacaktır.
- Yarışmaya her öğrenci bir eser ile katılabilecek, eserler bir kişi tarafından yazılan ve daha önce her hangi bir yerde yayınlanmamış özgün eserler olacaktır. Başka bir yerde yayınlanmış eserler dereceye girseler dahi elenecektir.
- Yazılan mektuplarda dönemin ruh haline uygun cepheden sılaya - sıladan cepheye yada cepheden cepheye olacak biçimde konu serbest olup, eserlerin yazımında gerçek şahsiyetler kullanılabileceği gibi savaşta mezarları dahi belli olmamış aziz şehitlerimiz anısına yazarların kendi kahramanlarını (Cephede savaşan komutan ve askerlerimiz, gönüllü katılan sağlıkçılar – çocuklar ve diğer insanlarımız, savaşı idare eden komutan ve askerlerimizin anne, baba, eş ve çocukları vb.) oluşturması da serbest olacaktır.
- Yazılan eserlerde Büyük Taarruz'un hemen öncesi, hazırlık aşaması, Başkomutanlık Meydan Muharebesi esnası ile dönemin şartları, ordumuzun ruh hali, millet olarak birlik ve beraberliğimiz ile büyük destanın ruhunun yansıtılması temel öncelik olacaktır.
- Eserlerin yazımında Türkçe imla kuralları ve cümle yapıları dikkate alınacaktır. Eser yazımında dönemin yöresel șive ve ağızlarının kullanımı serbest olacaktır.
- Yarışmaya katılacak eserler en geç 18 Temmuz 2022 günü saat:18.00 itibari ile **sonzaferinmektuplari@egm.gov.tr** e posta adresine PDF formatlı olarak yada elle yazılan eserler için taranmış olarak gönderilecektir. Katılımcı öğrenciler eserlerinin devamında boş bir sayfada kendilerinin ve öğrenci velisinin açık kimlik bilgisi (isim soy isim . T.C. Kimlik no), açık adres ve iletişim bilgileri ile okul bilgilerini (okul adı, okul adresi, bitirdiği sınıf) ekleyerek göndereceklerdir. Gönderilen katılım başvuru mesajına sonzaferinmektuplari@egm.gov.tr adresinden başvurunun tamamlandığına dair başvuru kayıt numarasının bulunduğu bir mesaj gönderilecektir. Sonzaferinmektuplari@egm.gov.tr posta adresi yalnızca yarışmaya katılım başvuruları alma amacı ile oluşturulmuş olup yarışma bitimi kullanıma kapatılacaktır.


### Konya Liselerarası Ödüllü Mektup Yarışması Ödülleri
- Birinci: Dizüstü Bilgisayar
- İkinci: Bisiklet
- Üçüncü: Tablet
- 4-5-6-7-8-9 ve 10. olan eser sahiplerine Konya Bilim Merkezinde bulunan Bilim Marketten 750 TL değerinde alışveriş hakkı mansiyon ödülü verilecektir.
- Yarışmaya gönderilen eserler arasında yapılan derecelendirmede ilk 100 sıradaki eser sahibi gençlerimiz Konya İl Emniyet Müdürlüğü TEM Şube Müdürlüğü Bilgilendirme ve Önleme Faaliyetleri projesi kapsamında Büyük Taarruz'un başlama tarihi olan 25 Ağustos’u 26 Ağustos’a bağlayan gece yapılacak Zafer Yürüyüşüne ve devamında zaferin kazanıldığı topraklar olan Afyonkarahisar ve Kütahya illerine yapılacak ve masrafları Terörle Mücadele Daire Başkanlığınca Bilgilendirme ve Önleme Faaliyetleri kapsamında karşılanacak olan 1 gece konaklamalı geziye davet edilecektir.