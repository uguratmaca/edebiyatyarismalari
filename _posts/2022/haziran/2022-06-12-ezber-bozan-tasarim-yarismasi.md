---
layout: post
title: "Ezber Bozan Tasarım Yarışması"
description: "Ege İhracatçı Birlikleri 'Ezber Bozan Tasarım Yarışması' düzenliyor."
category: articles
tags: [temmuz 2022, tasarım yarışması, üniversite]
lastDate: 1657400400
hidden: true
dateHuman: "10 Temmuz 2022"
comTopic: "Smart"
attendance: "Websitesi"
organizer: "Ege İhracatçı Birlikleri"
price: "220 Bin TL'dir."
requirements: "üniversitelerin Mimarlık, Mühendislik, Sanat ve Tasarım, Güzel Sanatlar ve Tasarım Fakültelerinin lisans bölümleri, tasarım ve/veya mobilya ile ilgili lisans ya da ön lisans bölümü/programı öğrencileri katılabilir."
permalink: "ezber-bozan-tasarim-yarismasi"
image: "https://edebiyatyarismalari.com/images/2022/haziran/ezber-bozan-tasarim-yarismasi.jpg"
excerpt:  "Ege İhracatçı Birlikleri <strong> Ezber Bozan Tasarım Yarışması </strong> düzenliyor."
---

## Ezber Bozan Tasarım Yarışması
Ege İhracatçı Birlikleri **Ezber Bozan Tasarım Yarışması** düzenliyor.  

Katılımcı Kategorileri:
- Yarışma; Öğrenci ve Profesyonel olmak üzere iki kategoride düzenlenmektedir.
1. Öğrenci Kategorisi;
- Yarışmanın öğrenci kategorisi, üniversitelerin Mimarlık, Mühendislik, Sanat ve Tasarım, Güzel Sanatlar ve Tasarım Fakültelerinin lisans bölümleri, tasarım ve/veya mobilya ile ilgili lisans ya da ön lisans bölümü/programı öğrencilerine açıktır. (Lisansüstü eğitim alan profesyonel yarışmacı kategorisinden başvurmalıdır.)
- Öğrenciler yarışmaya ekip olarak katılım gerçekleştirebilir. Bir ekip en fazla 3 kişiden oluşabilir. Öğrenci kategorisinde ekip olarak katılacak her bir yarışmacının lisans eğitimine devam ediyor olması gerekmektedir. Öğrenci kategorisinden başvuru yapacak adayların başvuru tarihi itibarı ile öğrenci olması gerekmektedir. Bu kategoride yer alan ekipte profesyonel katılımcı yer alamaz.
- Ekip üyeleri arasında profesyonel yarışmacının olduğunun tespiti halinde, başvuru yapılan kategoriye bakılmaksızın tasarım profesyonel yarışmacı kategorisinde değerlendirilmeye alınacaktır.
- Öğrenci kategorisi katılımında yaş sınırı bulunmamaktadır. Ancak 18 yaşından küçük katılımcıların başvuru sırasında velileri tarafından imzalanmış katılım belgesini sunmaları gerekmektedir.

2. Profesyonel Yarışmacı Kategorisi;
- Yarışmanın profesyonel yarışmacı kategorisi, üniversitelerin Mimarlık, Mühendislik, Sanat ve Tasarım, Güzel Sanatlar ve Tasarım Fakültelerinin lisans bölümleri, tasarım ve/veya mobilya ile ilgili lisans ya da ön lisans bölümü/programı mezunlarına açıktır. (Lisansüstü eğitim alan kişiler profesyonel yarışmacı kategorisinden başvurmalıdır.)
- Profesyonel katılımcılar yarışmaya ekip olarak katılım gerçekleştirebilir. Bir ekip en fazla 3 kişiden oluşabilir.
- Ekip üyelerinden en az birinin profesyonel olması halinde grup profesyonel kategorisinden başvurabilecektir.
- Profesyonel yarışmacı kategorisinde katılımcılar için yaş sınırı bulunmamaktadır. (Ekip katılımlarında öğrencinin yer alması durumunda 18 yaşından küçük katılımcıların başvuru sırasında velileri tarafından imzalanmış katılım belgesini sunmaları gerekmektedir.)
- Yarışma başvuru tarihleri içerisinde mezun olma durumu bulunan yarışmacının başvurusunu, mezuniyet tarihinden önceki bir tarihte yapıyorsa öğrenci kategorisinden, mezuniyet tarihinden sonraki bir tarihte yapıyorsa profesyonel yarışmacı kategorisinde yapması gerekmektedir.

Katılım Koşulları:
- Yarışma kapsamında başvurusu yapılan her paftanın / tasarımın; başvuru yapan yarışmacının kendisi tarafından tasarlanmış olması, daha önce endüstriyel olarak üretilmemiş, özgün olması, başka bir yarışmaya katılıp dereceye girmemiş ya da bir ödül almamış ya da başka bir yarışmada değerlendirme aşamasında olmaması şartları aranmaktadır. Aksi bir durumun tespiti halinde, başvurusu yapılan tasarım yarışmadan diskalifiye edilir, ödül kazanılması durumunda Ege İhracatçı Birlikleri (EİB) Genel Sekreterliği’nce geri alınır.
- Ege İhracatçı Birlikleri’nin herhangi bir çalışanı ve Jüri üyelerinin birinci dereceden yakını, herhangi birinin ortağı, yardımcısı ya da birinci dereceden akrabası Ezber Bozan Tasarım Yarışması’na katılamaz. Katılmış ve kazanmış olsalar dahi ödül alamazlar, ödül almışlarsa da tüm haklarını kaybeder ve ödülleri iade ederler.
- Daha önce İhracatçı Birliklerince düzenlenen mobilya ile ilgili herhangi bir tasarım yarışmasında ilk üç dereceye giren ve yurtdışı eğitim bursundan faydalanan yarışmacılar bu yarışmaya katılamazlar.
- Yarışmaya katılan bir kişi birden fazla tasarımla yarışmaya başvuru yapabilir. Ancak birden fazla tasarımı dereceye girerek para ödülü almaya hak kazansa dahi sadece bir kez para ödülü alabilir.
- EİB, gerekli görülen hallerde, katılımcılardan başvuru sırasında web sitesine yüklenen belgelerin asıllarını isteyebilecektir. Verilen süre içerisinde belge asıllarını göndermeyen katılımcıların tasarımları değerlendirmeye alınmayacaktır. Belgelerin asıllarını saklama sorumluluğu tamamen yarışmaya başvuran kişiye aittir.
- Yarışmanın **www.ezberbozantasarimlar.org** adresinde yer alan BAŞVURU modülüne girilerek kayıt sırasında iletilecek ‘Başvuru Numarası’ rumuz olarak kullanılacak ve proje çizimlerine sistem tarafından eklenecektir. Yarışmaya başvurulan pafta/tasarım bu numara ile takip edilecektir. Yarışmacının pafta ya da başvuru metnine ayrıca bir rumuz vb. belirtmesi gerekmemektedir.
- Gönderilecek tasarımlarda ve pafta metninde tasarıma ilişkin, katılımcının veya proje grubunun ismi, okulları, kimlik bilgisi-ibaresi, rumuz, kare kod, katılımcının resmi ve iletişim bilgileri veya yarışmacının kimliğini belirtecek herhangi bir ibare veya işaret bulunmamalıdır. Belirtilenler dışında herhangi bir işaret veya belirleyici herhangi bir iz görülmesi durumunda tasarım yarışma kapsamından çıkarılacaktır.
- Başvuru sırasında web sitesinde ilgili tüm alanların eksiksiz doldurulması, şartnamede belirtilen tüm belgelerin sisteme yüklenmesi gerekmektedir. Yarışmaya katılmak için gerekli şartları taşımayan, şartnameye uygun hareket etmeyen, başvuru sırasında zorunlu alanları doldurmayan, başvuru dosyasında hatalı, eksik veya eksik imzalı belge bulunan adayların başvuruları kabul edilmeyecektir.
- Yarışmacılar, tasarımlarını ve tüm belgelerini en geç 10.07.2022 Pazar günü saat: 23:59’a kadar web sitesine yüklemek zorundadır. Yükleme tarih ve saatinin 10.07.2022 saat 23:59’u aşmayacak şekilde programlanması yarışmacının sorumluluğundadır. Yüklemede oluşan problemler nedeniyle tasarımlara ait evrakların sisteme yüklenememesi, başvurunun tamamlanamaması ya da gecikmesinden yarışma organizasyonu sorumlu değildir.
- Ege İhracatçı Birlikleri, dereceye giren tasarımlarından bir ya da birkaçının bir örneği ya da ölçekli prototipi (gerekirse 3D Yazıcı tekniği ile) üretimini uygun gördüğü alanlarda sergilemek üzere gerçekleştirebilecektir. Gerek görülmesi halinde, Ege İhracatçı Birlikleri, tasarımcı ile üretimi gerçekleştirecek firma/firmaları bir araya getirebilecek, aynı zamanda varılacak mutabakatla tasarım üzerinde revizeler yapılabilecektir. Üretimi yapacak olan firma Ege İhracatçı Birlikleri tarafından belirlenecektir.
- Tasarımcı(lar) tasarımı sisteme yükleyerek tasarımın tüm sorumluluklarını kabul ettiğini beyan etmektedir.
- Yarışma sonrası dereceye giren finalistler, Ege İhracatçı Birlikleri’nden verilecek ödüller dışında başka hiçbir talepte bulunamazlar.
- Taahhütnamede yer alan hususlar ile ilgili aykırı bir durumun tespiti halinde dereceye giren yarışmacının ödülleri, varsa yapılan masraflar nakden geri tahsil edilir ve durum kamuoyuna ilan olunur.
- Herhangi bir neden ile ödül kazanan bir projenin yarışmadan menedilmesi halinde, söz konusu projenin yerine en çok oyu alan sıradaki tasarıma aynı ödül ve haklar devredilecek ve yapılan değişiklik yarışma ilanının yapıldığı WEB sitesinde (www.ezberbozantasarimlar.org) duyurulacaktır.


### Ezber Bozan Tasarım Yarışması Ödülleri
Öğrenci Kategorisi:
- Birinci: 20.000 TL
- İkinci: 15.000 TL
- Üçüncü: 10.000 TL
- EİB Özel Ödülü: 5.000 TL (5 Adet)

Profesyonel Kategorisi Kategorisi:
- Birinci: 50.000 TL
- İkinci: 30.000 TL
- Üçüncü: 20.000 TL
- EİB Özel Ödülü: 10.000 TL (5 Adet)

### [Başvuru Formu](https://www.ezberbozantasarimlar.org/?ref=edebiyatyarismalari.com){:rel="nofollow"}{:target="_blank"}{:class="gtag"}