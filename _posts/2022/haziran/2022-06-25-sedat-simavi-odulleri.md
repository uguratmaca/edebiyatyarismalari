---
layout: post
title: "2022 Sedat Simavi Ödülleri"
description: "Türkiye Gazeteciler Cemiyeti '2022 Sedat Simavi Ödülleri' düzenliyor."
category: articles
tags: [eylül 2022, makale yarışması, karikatür yarışması, şiir yarışması, hikaye yarışması, genel]
lastDate: 1664485200
dateHuman: "30 Eylül 2022"
attendance: "Posta/Kargo"
organizer: "Türkiye Gazeteciler Cemiyeti"
requirements: "Türkiye Cumhuriyeti vatandaşı olan herkes katılabilir."
permalink: "sedat-simavi-odulleri"
image: "https://edebiyatyarismalari.com/images/2022/haziran/sedat-simavi-odulleri.jpg"
excerpt:  "Türkiye Gazeteciler Cemiyeti <strong> 2022 Sedat Simavi Ödülleri </strong> düzenliyor."
---

## 2022 Sedat Simavi Ödülleri
Türkiye Gazeteciler Cemiyeti **2022 Sedat Simavi Ödülleri** düzenliyor.

Katılım Koşulları:
- Sedat Simavi Ödüllerine aday olabilmek için Türkiye Cumhuriyeti vatandaşı olmak zorunludur.
- Fen ve Sağlık Bilimleri dallarında eserlerin son 5 yıl içinde (01.10.2017 - 30.09.2022); diğer dallarda ise, son bir yıl içinde (01.10.2021 - 30.09.2022) yayınlanmış, gerçekleştirilmiş olması gerekmektedir.
- Türkiye Gazeteciler Cemiyeti yönetimine seçimle gelmiş üyeler, klasik ders kitapları, lisans, lisansüstü doktora tezleri ile bunlara dayalı makaleler; daha önce ulusal yarışma ve ödüllendirmelere katılmış eserler, derece almış olsun veya olmasın aday olamaz.
- Adaylar bir dalda ve bir eserle başvurabilirler.
- Kolektif çalışmalar, ödül yönetmeliğindeki ilgili maddeye uymak koşuluyla aday olabilir.
- Ölmüş kişiler aday gösterilemez. Adaylık için başvurmuş veya adaylıkları ileri sürülmüş bir kişi adaylıktan sonra ölmüş ise, değerlendirmeye alınır, kazanırsa ödül yasal mirasçılarına verilir.
- Belirli yazılı eserlerle (Fen Bilimleri, Sağlık Bilimleri, Edebiyat ve Sosyal Bilimler Ödüllerinde yayınlanmış olmalı) ödüle başvuracak veya aday gösterilecek kişinin, bu eserinden (Edebiyat ve Sosyal Bilimler Ödüllerinde kitap olarak); Gazetecilik ve Edebiyat ödüllerinde 8, Sosyal Bilimler, Fen Bilimleri ve Sağlık Bilimleri ödüllerinde 10; Karikatür ödülünde 6 adet eserin (1 adet USB Bellek’e jpeg veya pdf dosya biçiminde kaydedilmiş eserin); Televizyon ödülünde 1 adet USB Bellek’e [video dosyaları MP4 uzantılı (h264 codec), Video Bitrate değeri en az 5000 olmalı] kaydedilmiş eserin, Radyo Ödülünde 1 adet USB Bellek'e (MP3
dosya biçiminde) kaydedilmiş eserin, (Spor, Radyo ve Televizyon Ödüllerinde 8 adet bilgi yazısının), kişinin aynı sayıda özgeçmiş yazısı ve 2 adet vesikalık fotoğrafı ile birlikte Sedat Simavi Ödülleri Sekreterliği'ne gönderilmesi gerekir.
- Fen ve Sağlık Bilimleri dallarında yabancı dilde yayınlanmış eserle de başvurulabilir. Bu durumda eserle beraber çalışmayı tam olarak anlatmak kaydıyla en az 2, en fazla 5 sayfalık Türkçe özetinin de verilmesi gerekir. Ayrıca aday eser ve Türkçe özetin pdf kopyasının da 1 adet USB Bellek'e kaydedilerek teslimi gerekir.
- Gazetecilik, Karikatür, Radyo ve Televizyon dallarında, aday kişinin ve eserinin Türkiye Gazeteciler Cemiyeti Türkiye Gazetecileri Hak ve Sorumluluk Bildirgesi'ndeki maddelere aykırı olmaması dikkate alınır.
- Adaylık için başvurma süresi 30 Eylül 2022 Cuma günü saat 17.00'de sona erer. Postadaki gecikmeler kabul edilmez.
- Ödül için gönderilen materyaller iade edilmez. Ödül Yönetmeliği ve Sağlık Bilimleri Ödülü için "Sağlık Bilimleri Ödülü Başvuru Formu" Sedat Simavi Ödülleri Sekreterliği’nden” istenebilir.


**- Gazetecilik Kategorisi:**
Gazetecilik ödülü için kişiler, yorum, haber, söyleşi, dizi yazı, sayfa düzenlemesi, haber fotoğrafları gibi
son bir yıl içinde yazılı medyada ve internet haber sitelerinde yayınlanmış güncel eserlerle aday olabilirler.

**- Radyo ve Televizyon Kategorisi:** 
Radyo ve televizyon dallarına ayrı ayrı (televizyon dalında haber ve belgesele ayrı ayrı) ödül verilecektir. Radyo ve televizyon için hazırlanmış ve son bir yılda yayınlanmış bütün programlar (tek veya dizi olarak) ödüle aday gösterilebilir. Yayınlanan televizyon eserlerinin yönetmenleri; Radyo dalında ise yayınlanan eserlerin yapımcı, yazar ve yönetmenlerinden biri aday olabildiği gibi, birlikte de aday olabilirler.

**- Karikatür Kategorisi:**
Karikatür ödülü için kişiler; tek veya bant karikatürlerle son bir yıl içinde yazılı medya ve internet haber sitelerinde yayınlanmış güncel ve özgün eserlerle aday olabilirler. 

**- Edebiyat Kategorisi:**
Şiir, öykü, roman, oyun, anı, gezi, deneme, eleştiri, araştırma, dilbilgisi çalışmaları ve edebiyat tarihi türündeki kitaplaşmış eserler katılabilir. Aday gösterilecek kitapların son bir yıl içinde yayınlanmış olması gerekir.

**- Sosyal Bilimler Kategorisi:** 
Sosyoloji, sosyal psikoloji, antropoloji, siyaset bilimi, sosyal politika, sosyal istatistik, hukuk, iktisat, tarih dallarında bilimsel çalışma yapan adaylar katılabilir. Çalışmaların Türkiye’nin sorunlarıyla ilgili olmaları tercih edilir ve son bir yıl içinde yayınlanmış olması gerekir.

**- Fen Bilimleri Kategorisi:**
Fizik, kimya, matematik, jeoloji, botanik, zooloji, astronomi gibi fen bilimleri dallarından birinde önemli bir buluşu gerçekleştiren ya da araştırma ve çalışmalarıyla bu bilimlerin evrensel gelişmesine katkıda bulunan adaylara açıktır. Yayınlanmış monografik incelemeler ve doçentlik tezleri ödüle aday olabilir.

**- Sağlık Bilimleri Kategorisi:**
Tıp, eczacılık, diş hekimliği gibi insan sağlığıyla ilgili alanlarda önemli bir buluşu gerçekleştiren ya da araştırma ve çalışmalarıyla bu bilimlerin evrensel gelişmesine katkıda bulunan adaylara açıktır. Başvurulara, “Sağlık Bilimleri Ödülü Başvuru Formu" eklenmelidir.

**- Spor Kategorisi:**
Ödül, sporun her dalına açıktır. Son bir yıl içinde ülke çapında ve uluslararası alanda üstün başarı sağlamış olan sporcuya, takıma veya bir spor adamına verilir. Her branşta milli takımlar, kulüp takımları aday olabilir.
Amatör sporcuların başarıları öncelikle dikkate alınır. 


### 2022 Sedat Simavi Ödülleri Ödülleri
- Ödüller her yıl Aralık ayında törenle dağıtılıyor. Ödül kazananların isimleri medya yolu ile açıklanıyor. Ödül kazananlara, merhum Sedat Simavi'nin küçük bir heykeli ve Ödül Belgesi; övgüye değer görülenlere, plaket ve övgü belgesi veriliyor. 1977 yılından bu yana verilen ödüllerle ilgili ayrıntılı başvuru koşullarına www.tgc.org.tr  internet sitesinin ödüller başlığı altındaki Sedat Simavi Ödülleri sayfasının Yönetmelik bölümünden ulaşılabilir. Merak edilen sorular için de Sedat Simavi Ödülleri Sekreterliği’nin sedatsimaviodulleri@tgc.org.tr  elektronik posta adresi üzerinden ya da 0212 513 84 58 numaralı telefonunu arayarak da bilgi alınabilir.