---
layout: post
title: "Geleneksel Sanatlar Tasarım Yarışması"
description: "Zeytinburnu Kültür Sanat Merkezi 'Geleneksel Sanatlar Tasarım Yarışması' düzenliyor."
category: articles
tags: [eylül 2022, tasarım yarışması, genel]
lastDate: 1664485200
hidden: true
dateHuman: "30 Eylül 2022"
attendance: "Elden/Kargo/Posta"
organizer: "Zeytinburnu Kültür Sanat Merkezi"
price: "85 Bin TL'dir."
requirements: "İsteyen herkes katılabilir."
permalink: "geleneksel-sanatlar-tasarim-yarismasi"
image: "https://edebiyatyarismalari.com/images/2022/eylul/geleneksel-sanatlar-tasarim-yarismasi.jpg"
excerpt:  "Zeytinburnu Kültür Sanat Merkezi <strong> Geleneksel Sanatlar Tasarım Yarışması </strong> düzenliyor."
---

## Geleneksel Sanatlar Tasarım Yarışması
Zeytinburnu Kültür Sanat Merkezi **Geleneksel Sanatlar Tasarım Yarışması** düzenliyor.  

Yarışma aşağıda belirtilen beş dalda düzenlenecektir.
- Hüsn-i Hat : Celî Sülüs, Celî Talik
- Tezhip
- Minyatür
- Çini
- Kalemişi

Katılım Koşulları:
- Yarışmaya gönderilecek eserler ilân edilen jüri tarafından değerlendirilecektir.
- Yarışma dalları ile ilgili esaslar “Yarışma Şartnâmesi”nde yer almaktadır.
- Yarışmaya seçici kurul üyeleri ve 1. derece yakınları dışında amatör veya profesyonel tüm sanatçılar ile sanat öğrencileri katılabilir. Seçici kurul üyelerinin öğrencileri de yarışmaya katılabilir.
- Daha önceki yarışmalarda seçici kurul üyeliği yapanlar yarışmaya katılamazlar.
- Yarışmaya her sanatçı sadece bir eserle ve bir dalda katılabilecektir.
- Yarışmaya katılım için herhangi bir yaş ve eğitim seviyesi sınırlaması bulunmamaktadır.
- Yarışmaya Türkiye Cumhuriyeti vatandaşları ve yabancı ülke vatandaşları başvurabilir. Ayrıca yurt içinden ve yurt dışından başvuru yapılabilir.
- Katılımcı, yarışmaya gönderdiği eserin tamamen kendisine ait olduğunu ve tüm izinlerin alındığını kabul, beyan ve taahhüt eder. Eserin başkasına ait olması durumunda doğabilecek telif hakkı ihlâllerinin hukûkî sorumluluğu tamamen katılımcıya aittir. Ödül alan katılımcılardan bu beyan ve kabullerin dışında hareket ettiği anlaşılanlardan elde ettikleri ödül, unvan ve kazanımları geri alınır. Bu durum diğer yarışmacıların sıralamalarında değişiklik yapılacağı anlamı taşımaz.
- Gönderilen eser, daha önce herhangi bir yarışmaya katılmamış ve ödül almamış olmalıdır. Yarışmaya gönderilecek eser daha önce hiçbir yerde sergilenmemiş veya yayınlanmamış olmalıdır. Aksi durumda, eser ödül alsa dahi, ödülü iptal edilir ve jüri iptal edilen eser yerine bir başka eseri ikâme edebilir veya ödülü tamamen iptal edebilir.
- Bütün dallarda ödül alan eserler (1. 2. 3. ve 2 adet Teşvik) Belediye Koleksiyonuna kalacaktır. Ödül almayan eserler, sergi sonrasında katılımcılara iade edilecektir.
- Her branştan, jürinin uygun gördüğü sayıda sergileme eseri seçilecektir.
- Zeytinburnu Belediyesi, yarışmaya gönderilen eserlerin görsellerini, eser ve sanatçı ile ilgili bilgileri eser ödül alsın ya da almasın yarışma ile doğrudan veya dolaylı olarak ilgili olan kitap, katalog, broşür, afiş vb. basılı materyalde, ayrıca tanıtım amacıyla web sitesi, internet ve basın tanıtım çalışmalarında kullanma hakkına sahiptir. Bunun için eser sahibine herhangi bir telif ücreti ödenmeyecektir.
- Zeytinburnu Belediyesi, yarışmaya gönderilen eserleri, eserlerin görsellerini ve ilgili bilgileri ödül alsın ya da almasın sergileme hakkına sahiptir.
- Ödüllerin ilanından itibaren üç ay içerisinde alınmayan eserler Belediye Koleksiyon envanterine kaydedilir. Ayrıca, gönderimlerden kaynaklanan kayıp ve zararlardan Zeytinburnu Belediyesi sorumlu olmayacaktır.
- Yarışmaya gönderilecek eserin hiçbir yerinde, hiçbir şekilde isim, imza, mühür vb. tanıtıcı simge kullanılmayacaktır. Eserin arkasına ve sağ üst köşesine sabit mürekkeple değişik yedi rakamdan oluşan bir rumuz yazılacaktır. Sanatçı isim, soy isim, e-posta adresi, varsa internet sitesi, ev telefonu, cep telefonu, yazışma adresi, doğum tarihi, başvurduğu dal, diğer bilgilerin yazılı olduğu dosya kâğıdını bir zarfa koyarak zarfı kapatacak ve eserin arkasındaki rumuzun aynısını sabit mürekkeple zarf üzerine yazacaktır. Bu zarfı da eseriyle birlikte teslim edecektir.
- Yarışmanın bütün seçme aşamaları fotoğraflanacaktır.
- Yarışma ile ilgili her türlü bilgiye, duyurulara ve yarışma sonuçlarına www.geleceginustalari.ist sitesinden ulaşılabilecektir.
- Yarışmaya katılan tüm katılımcılara –ödül alsın veya almasın- katılım belgesi verilecektir.
- Bu yarışmaya başvuran ve yarışmaya kabul edilen her sanatçı yarışmanın bütün şartlarını kabul etmiş sayılır.

- **Başvuru Adresi:** Zeytinburnu Belediyesi / Zeytinburnu Kültür ve Sanat Merkezi Semiha Şakir Caddesi 15 Temmuz Meydanı Zeytinburnu/İSTANBUL
    - Telefon: +90 212 413 11 11 / 3608
    - geleceginustalari@zeytinburnu.bel.tr

### Geleneksel Sanatlar Tasarım Yarışması Ödülleri
- Birinci: 30.000 TL
- İkinci: 20.000 TL
- Üçüncü: 15.000 TL
- Teşvik Ödülü: 20.000 TL