---
layout: post
title: "7. Sabancı Vakfı Kısa Film Yarışması"
description: "Sabancı Vakfı '7. Sabancı Vakfı Kısa Film Yarışması' düzenliyor."
category: articles
tags: [kasım 2022, kısa film yarışması, genel]
lastDate: 1668718800
dateHuman: "18 Kasım 2022"
comTopic: "Ne Eğitimde Ne İstihdamda Yer Alan Genç Kadınlar"
attendance: "Websitesi"
organizer: "Sabancı Vakfı"
price: "60 Bin TL'dir."
hidden: true
requirements: "İsteyen herkes katılabilir."
permalink: "sabanci-vakfi-kisa-film-yarismasi"
image: "https://edebiyatyarismalari.com/images/2022/eylul/sabanci-vakfi-kisa-film-yarismasi.jpg"
excerpt:  "Sabancı Vakfı <strong> 7. Sabancı Vakfı Kısa Film Yarışması </strong> düzenliyor."
---

## 7. Sabancı Vakfı Kısa Film Yarışması
Sabancı Vakfı **7. Sabancı Vakfı Kısa Film Yarışması** düzenliyor.

Katılım Koşulları:
- Yarışma’ya başvuran eserlerin yönetmen (“Eser Sahibi”) ve / veya yapımcısından en az birisinin T.C. veya K.K.T.C. vatandaşı olması gerekmektedir.
- Tüzel kişiler başvuru yapamaz.
- Yarışma’ya sadece daha önce herhangi bir yerde gösterilmemiş ve ödül almamış eserler ile başvuru yapılabilir. Eser Sahiplerinin bugüne kadar çekmiş olduğu herhangi bir uzun metraj filmi bulunmaması gerekir.
- Bir kişi birden fazla eser ile başvurabilir. Bu durumda her bir başvuru için ayrı başvuru formu doldurulmalıdır.
- Başvurusu yapılan eserin kaç yönetmeni (Eser Sahibi) varsa Başvuru formunda hepsinin isimleri belirtilmelidir. Başvurusu yapılan filmin Finale kalması durumunda sadece başvuru formunda ismi “Yönetmen” olarak geçen kişi ya da kişiler Eser Sahibi olarak dikkate alınacak ve Yarışma içerisinde sadece Eser Sahibi’ne verilecek haklardan faydalanabilecektir.
- Başvuru yapacak olan kişiler, **online başvuru** formundaki tüm alanları eksiksiz doldurarak son başvuru tarihi olan 18 Kasım 2022 Cuma, en geç saat 17:30’a kadar başvurularını tamamlamak zorundadırlar.
- Eser Sahibi filmin telif hakları konusunda her türlü hukuki ve cezai sorumluluğun kendisine ait olduğunu kabul eder. Yarışma’ya gönderilecek kısa filmlerdeki özgün olmayan metin, görüntü, müzik, vb. kullanımlarından doğacak her türlü telif hakları ile ilgili konular Eser Sahibinin sorumluluğundadır. Sabancı Vakfı bu durumdan hukuken sorumlu tutulamaz. Eser Sahibi, eser vasıtasıyla üçüncü kişilerin telif haklarını ihlal edecek olursa, Sabancı Vakfı’nın uğrayacağı her türlü doğrudan ve dolaylı zararları tazminle mükelleftir.
- Eserde yer alan oyunculardan ve oyuncular haricinde eserde kimliklerini ortaya çıkaran veya ortaya çıkarabilecek görüntüleri, sesleri vb. her türlü bilgileri yer alan kişilerden 6698 sayılı Kişisel Verilerin Korunması Hakkında Kanun ve ilgili diğer düzenlemeler gereğince açık rızalarının alınmasına ilişkin her türlü yükümlülük yapımcı ve yönetmene (Eser Sahibine) aittir. Eser Sahibi, Sabancı Vakfı tarafından talep edilmesi halinde, bu madde kapsamında ilgili kişilerin bilgilendirmeye dayanan ve özgür iradeyle açıklanan açık rızalarının alındığını gösterir kayıtları Sabancı Vakfı ile derhal paylaşacaktır.
- Sabancı Vakfı Yarışma sonucunun ilan edilmesinden önceki herhangi bir aşamada, herhangi bir sebep göstermeksizin, Yarışma’yı düzenlemekten vazgeçme veya Yarışma’yı iptal etme veya ileride aynı yarışmayı devam ettirmeme hakkına sahiptir. Yarışma’nın düzenlenmemesi veya iptal edilmesi halinde, Eser Sahipleri tarafından Sabancı Vakfı’na gönderilen veya teslim edilen hiçbir eser Vakıf tarafından kullanılamaz.
- Sabancı Vakfı çalışanları Yarışma’ya katılamaz.
- Vefat etmiş kişiler adına başvuru yapılamaz. Ancak, kişi adaylık başvurusu yaptıktan sonra vefat etmiş ise başvurusu değerlendirmeye alınır.
- Yarışmacı başvurduğu filmini ve bu filme ait görsel materyalleri (teaser, afiş, fotoğraf vb.) herkesin görebileceği şekilde herhangi bir sosyal medya platformunda paylaşmamalıdır.
- Yukarıdaki şartlara uymayan başvurular değerlendirmeye alınmayacaktır.
- Yarışma’ya başvuru ücretsizdir.
- Yarışmacının filmografisinde Yarışma’ya başvurduğu eserle aynı adlı başka bir eseri bulunamaz.

Teknik Şartlar:
- Süresi, jenerik de dahil olmak üzere 5 (beş) dakikayı geçmeyen filmler başvurabilir.
- Temaya uygun olmak şartıyla kurmaca, belgesel, deneysel, animasyon vb. türlerde çekilmiş eserler başvurabilir.
- Başvurular yalnızca online başvuru formu üzerinden gönderilmelidir. Kargo, posta gibi yollarla fiziksel olarak iletilecek gönderiler değerlendirmeye alınmayacaktır.
- Film başvuruları iki şekilde yapılabilir: Filmler YouTube’a (.MP(E)G/ .AVI / .VOB / .MOV / .MP4 / .M4V, vb.) liste dışı olarak yüklenip URL bağlantısı www.kisafilmuzunetki.org adresinden yapılacak başvuru esnasında paylaşılmalıdır ya da filmler Vimeo’ya (.MP(E)G/ .AVI / .VOB / .MOV / .MP4 / .M4V, vb.) yüklenerek şifreli link ile başvuru yapılmalıdır. Filmler Vimeo'ya yüklendikten sonra "Privacy" sekmesi açılarak kişisel olarak şifre belirlenecektir. Belirlenen şifre ve URL bağlantısı www.kisafilmuzunetki.org adresinden yapılacak başvuru esnasında paylaşılmalıdır.
- Yüklenen filmlerin çözünürlüğü 1920x1080’den az olmamalıdır.
- Filmler Türkçe ve İngilizce altyazılı olarak yüklenmelidir.
- Türkçe altyazılar beyaz renkte, İngilizce altyazılar ise sarı renkte (kullanılması gereken sarı rengin kodu #F9d658) olmalıdır.
- Görüntüye uygulanacak olan altyazı Arial font, 48 punto olmalı; altyazının altına uygulanacak bant da %75 transparanlıkta olmalıdır. Bir satırda boşluklar hariç en fazla 40 karakter olmalı ve altyazılar Türkçe için bir, İngilizce için bir satır olmak üzere en fazla iki satırdan oluşmalıdır.
- Yukarıdaki şartlara uymayan başvurular değerlendirmeye alınmayacaktır.


### 7. Sabancı Vakfı Kısa Film Yarışması Ödülleri
- Birinci: 25.000 TL
- İkinci: 20.000 TL
- Üçüncü: 15.000 TL


### [Başvuru Formu](https://www.kisafilmuzunetki.org/tr/content/1/ana-sayfa/?ref=edebiyatyarismalari.com){:rel="nofollow"}{:target="_blank"}{:class="gtag"}
