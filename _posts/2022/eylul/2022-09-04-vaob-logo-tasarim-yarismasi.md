---
layout: post
title: "VAOB Logo Tasarım Yarışması"
description: "Van Akademik Odaları Birliği (VAOB) 'VAOB Logo Tasarım Yarışması' düzenliyor."
category: articles
tags: [eylül 2022, tasarım yarışması, genel]
lastDate: 1664485200
hidden: true
dateHuman: "30 Eylül 2022"
comTopic: "Van Akademik Odaları Birliği (VAOB) için logo hazırlatılması"
attendance: "Elden/Kargo/Posta"
organizer: "Van Akademik Odaları Birliği (VAOB)"
price: "7 Bin 500 TL'dir."
requirements: "İsteyen herkes katılabilir."
permalink: "vaob-logo-tasarim-yarismasi"
image: "https://edebiyatyarismalari.com/images/2022/eylul/vaob-logo-tasarim-yarismasi.jpg"
excerpt:  "Van Akademik Odaları Birliği (VAOB) <strong> VAOB Logo Tasarım Yarışması </strong> düzenliyor."
---

## VAOB Logo Tasarım Yarışması
Van Akademik Odaları Birliği (VAOB) **VAOB Logo Tasarım Yarışması** düzenliyor.  

Katılım Koşulları:
- Yarışma herkesin katılımına açıktır. Ancak, meslek odalarına üye olan katılımcıların üyesi oldukları meslek odalarından alacakları, odaya kayıtlı olduklarına dair belgeyi sunmakla yükümlüdürler.
- Her katılımcı en fazla iki adet eserle yarışmaya katılabilir.
- Seçici kurul ve seçici kurulun birinci derece yakınları bu yarışmaya katılamaz.
- Yarışmaya katılım ücretsizdir.
- Tüm çalışmaların “Van Akademik Odalar Birliği” ve “VAOB” ibaresiyle birlikte kullanılması beklenilmektedir.
- Logo, VAOB’u en iyi ve özgün şekilde temsil etmeli, içerik ve görsellik açısından ayırt edici nitelikte olmalıdır.
- Her tasarım A4 beyaz kâğıt zemin üzerine uzun kenarı 10 cm.’yi geçmeyecek şekilde yerleştirilecek, kâğıdın alt kısmında tasarımın küçültülmüş renkli ve siyah-beyaz şekilleri, kısa kenarı 25 mm’den büyük olmayacak şekilde yerleştirilecektir. Sayfanın arka kısmında yarışmacının rumuzu yer alacaktır. Çalışmalar, paspartusuz biçimde, karton, fotoblok vb. malzemeye yapıştırılmadan sadece A4 kâğıda basılmış şekilde teslim edilecektir.
- Çalışmalar ayrıca aşağıda belirtilen teslimat adresine; Illustrator, Corel Draw, vb. gibi vektörel çizim tabanlı tasarım programlarından birinde hazırlanmış çalışma halinde, 300 dpi CMYK renk formatında, JPEG ve PDF olarak CD’ye kaydedilmiş şekilde teslim edilecektir. Koşullara uymayan logolar elenecektir.
- Çalışmalarda renk ve form yönünden herhangi bir kısıtlama yoktur. Çalışmalar, TV ekranlarında, basılı materyallerde, renkli ve siyah-beyaz olarak kullanılabilecek, değer kaybetmeyecek, anlaşılabilir tasarımlar olmalıdır. Logonun çok çeşitli amaçlar için kullanılabileceği göz önünde bulundurularak (antetli kağıt, faks, dergiler, broşürler, kitapçıklar, kitaplar, programlar, pankartlar, posterler, şapkalar, tişörtler, çantalar, havlular, internet ve elektronik medya, web sitesi, elektronik posta) basıma uygun nitelikte hazırlanması, büyütülüp küçültüldüğünde ( 20×20 cm) fonksiyonelliğini yitirmemesi gerekmektedir.
- Tasarımcı, kullanılan fontlar dahil eserle ilgili yaptığı çalışmayı bir sayfayı (A4) geçmeyecek şekilde (yazıyla) açıklayacak ve CD ile birlikte sunacaktır.
- Amblem/Logo tasarımının üzerinde katılımcıya ait isim, imza veya ayırıcı bir işaret bulunamaz. Bu tip ayrıştırıcı unsur bulunduran çalışmalar yarışma dışı bırakılır.
- Birden fazla tasarımla katılanlar, her bir tasarım için ayrı şartname ve katılım formu içeren zarf oluşturacaktır.
- Katılım formu ve şartname eksiksiz doldurulup ıslak imzayla imzalanıp tasarımla aynı zarfa konacak ve zarf kapatıldıktan sonra üzerine en az 4 (dört), en çok 8 (sekiz) karakterden (harften/rakamdan) oluşan rumuz yazılacaktır. Aynı rumuz, çalışmanın arka yüzünde (A4 formatındaki çıktı) ve CD’nin ön yüzünde de yer alacaktır. Birden fazla eser gönderenler aynı rumuzu kullanacaklar.
- Teslim edilen çalışmalar, Türk Patent Enstitüsü’nce daha önce korunmaya alınmamış ve tescil başvurusu yapılmamış olmalıdır.
- Tasarımlar, katılım formu ve CD hasar görmeyecek şekilde paketlenip, 30.09.2022 Cuma Günü mesai bitimine kadar aşağıdaki adrese **şahsen veya iadeli taahhütlü olarak posta veya kargo ile** teslim edilecektir. Yarışma sekretaryası; Mimarlar Odası Van Şubesi tarafından yürütülecektir.

**Eserlerin Teslim Edileceği Adres:** Mimarlar Odası Van Şubesi / Bahçıvan Mah. Kazım Karabekir Cad. Yeşilyurt İş Mer. Kat:2 No:5 İpekyolu/VAN
Tel: 0 432 215 15 97
GSM: 0 532 676 28 79
E-Posta: vanmimod@gmail.com

### VAOB Logo Tasarım Yarışması Ödülleri
- Birinci: 7.500 TL