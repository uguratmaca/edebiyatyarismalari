---
layout: post
title: "4. Fotoğraf Yarışması"
description: "Beykoz Belediyesi '4. Fotoğraf Yarışması' düzenliyor."
category: articles
tags: [kasım 2022, fotoğraf yarışması, genel, beykoz]
lastDate: 1668459600
hidden: true
dateHuman: "15 Kasım 2022"
comTopic: "Beykoz"
attendance: "Websitesi"
price: "292 Bin TL'dir."
organizer: "Beykoz Belediyesi"
requirements: "Yarışma amatör veya profesyonel, ulusal veya yerel olmak üzere 18 yaş üstü herkes katılabilir."
permalink: "dorduncu-beykoz-fotograf-yarismasi"
image: "https://edebiyatyarismalari.com/images/2022/nisan/dorduncu-beykoz-fotograf-yarismasi.jpg"
excerpt:  "Beykoz Belediyesi <strong> 4. Fotoğraf Yarışması </strong> düzenliyor."
---

## 4. Fotoğraf Yarışması
Beykoz Belediyesi **4. Fotoğraf Yarışması** düzenliyor.

Katılım Koşulları:
- Yarışmaya katılım ücretsizdir.
- Katılımcılar, yukarıda belirtilen konu çerçevesinde olmak kaydıyla anlatım biçiminde özgürdür.
- Yarışmaya seçici kurul üyeleri, Beykoz Belediyesi Belediye Başkanı, Başkan yardımcıları, Beykoz Belediyesi çalışanları, TFV (Türkiye Fotoğraf Vakfı) Mütevelli ve Yönetim Kurulu üyeleri, TFV temsilcileri ve TFV tarafından verilmiş TFV onaylı yarışmalara katılım kısıtlama kararı devam eden katılımcılar katılamaz. Yarışma amatör veya profesyonel, ulusal veya yerel olmak üzere 18 yaş üstü herkese açıktır.
- Yarışmaya her fotoğrafçı Beykoz Belediyesi sınırları içerisinde çekilmiş olmak kaydıyla (Serbest, Kurgu ve Drone bölümlerine) en fazla 4 (dört) adet sayısal renkli ve/veya siyah-beyaz eserle katılabilir. Foto Öykü bölümünde, Beykoz Belediyesi sınırları içerisinde çekilmiş ve konu bütünlüğü taşıyor olmak şartıyla öykü başına en az 8 (sekiz) – en çok 12 (on iki) adet sayısal, renkli veya siyah beyaz fotoğraflardan oluşan en fazla 4 (dört) adet öykü serisi ile katılım sağlanabilir. Bir kategoriye yüklenen fotoğraf, başka bir kategoride de kullanılmamalıdır. (Foto Öykü kategorisine yüklenen fotoğraf da başka bir kategoride kullanılamaz.) Bu durum kural ihlali sayılacaktır. Dereceye giren yarışmacıların diğer eserleri, mansiyon, özel ödül ya da sergilemeye değer eserler arasına seçilebilir. Daha önce yarışmada işlenmemiş konuları güçlü bir çerçeve ile çalışmak, yeni ve denenmemiş planlar üretmek katılımcıya artı puan kazandıracaktır. Foto Öykü kategorisinde ekte belirtilen konular seçilebildiği gibi benzeri konular da seçilebilir.
Farklı kültürler, Tarihi eserler, Kültürel zenginlikler, Kahvehaneler, Kütüphaneler, Beykoz sokakları, Beykoz bakkalları, Meslekler, Dini mekânlar, Dini ritüeller, Mezarlıklar, Sportif aktiviteler, Semt pazarları, Sanayi siteleri, Beykoz camları, Hisar ve kaleler, Havadan Beykoz, Yalılar, Çayırlar, Sanayi kuruluşları, Beykoz Boğaz manzaraları, Dereler, Tarım, Arıcılık, Hafta sonu Beykoz, Tarihi bostanlar ve benzeri…
- Yarışmada, “Kurgu” kategorisinde kullanılan fotoğraflar, görüntü işleme programları ile başkalaştırılarak yeni bir biçime dönüştürülmüş olmalıdır. Bu kategoride, doğrudan çekilen fotoğraflarla yapılmış bir veya birden fazla fotoğrafın kolajı ile bir araya gelmiş çalışmalar yer alacaktır. Görüntü işleme programları ile üretilen yeni görsellerin Beykoz ilçe sınırları içindeki yaşamı, kültürel ögeleri, mimariyi ve eserleri adres göstermesi beklenmektedir. Fotoğrafta oluşturulan kompozisyonların Beykoz ilçesi ile aidiyetinin olması amaçlanmalıdır.
- Yarışmaya Serbest, Foto Öykü ve Drone kategorisinde gönderilen fotoğraflarda renk, keskinlik, toz alma, kırpma gibi bazı işlemlerin yapılması, kontrast ayarları ve makul oranda fotoğrafik müdahaleler, fotoğrafın belgesel yapısı değiştirilmemiş olduğu takdirde kabul edilir. Çerçevenin tamamında veya bir bölgede bulunan mevcut renkler veya desenler, başka renkler veya desenlere dönüştürülemez. Makine içinde bulunan uygulamalar ile birden fazla fotoğrafın birleştirilmesi ile oluşan yeni tekil fotoğraflar da belgesel yapıya müdahale olduğundan dolayı kabul edilemez. Birden fazla fotoğrafın birleştirilmesi ile oluşan görseller “Kurgu” kategorisine gönderilmelidir. Kurgu kategorisinde mutlaka katılımcının Beykoz ilçesi içinde çekilen fotoğrafları ile diğer fotoğrafları ve/veya 4.5’de anılan telif sıkıntısı olmayan çalışmaları bir araya getirmesi gerekmektedir. Kurgu bölümünde çerçevenin tamamında veya bir bölgede; mevcut renkler veya desenler başka renkler veya desenlere dönüştürülebilir. Bu konularda her zaman seçici kurulun kanaati esas alınır.
- Serbest, Foto Öykü ve Drone kategorilerinde, birden fazla fotoğrafın montajıyla oluşturulan fotoğraflar yarışmaya kabul edilmez, sadece birden fazla fotoğrafın birleştirilmesiyle oluşturulan, belgesel yapısı korunan yatay/dikey panorama fotoğraflar kabul edilir.
- Cep telefonu, GoPro, 180, 360 derece kayıt cihazları gibi görüntü kaydı yapan cihazlar ile çekilen fotoğraflar, HDR (high dynamic range) ve insanlı veya drone ve benzeri insansız hava araçlarıyla çekilen fotoğraflar yarışmaya kabul edilir.
- Gönderilen fotoğrafların tamamı yarışmacı tarafından çekilmiş olmalıdır. Başkasına ait görüntülerin olduğu gibi yahut kısmen kullanılması durumunda ortaya çıkabilecek telif hakkı ihlallerinin tüm hukuki sorumlulukları katılımcıya aittir. Bu durumda katılımcı hakkında kural ihlali işlemi uygulanır.
- Yarışmaya gönderilen fotoğraflarda görülebilecek insanların, fotoğrafının çekilmesine ve bir yarışmaya gönderilmesine, fotoğrafın görsel ve basılı yayın organlarında ve internette yayınlanmasına izin verdikleri kabul edilir. Söz konusu kullanımlardan dolayı ortaya çıkabilecek anlaşmazlıkların tüm sorumluluğu yarışmacıya aittir.


Eserlerin Sisteme Yüklenmesi Ve Bilgilerinin Tamamlanması:
- Yarışma online (çevrimiçi) fotoğraf sistemine göre yapılacağından, alternatif hiçbir gönderi (e-posta, kargo, elden teslim ve benzeri) kabul edilmeyecektir.
- Yarışma fotoğraflarının online (çevrimiçi) olarak gönderilmesi **www.turkiyefotografvakfi.org** adresinden üyelik ve fotoğraf gönderme yönergeleri takip edilerek gerçekleşecektir.
- www.turkiyefotografvakfi.org sayfasına fotoğrafları yükleyebilmek için öncelikle üye olunması gerekmektedir. Üyeliğin kesinleşmesi, üye olunduktan sonra sistemden e-posta adresinize gönderilen aktivasyon linkinin tıklanması ile olacaktır. Daha önce üye olanlar eski kullanıcı adı ve şifrelerini kullanacaklardır.
- Yüklenecek fotoğraflar paspartusuz ve kenar boşluksuz olmalıdır. Fotoğraf üzerinde katılımcının kimliğine ilişkin herhangi bir isim, imza, logo, tarih ve benzeri bilgiler bulunmamalıdır.
- Yarışmaya katılacak fotoğraflar, JPG/JPEG formatında, 72-300 DPI çözünürlükte, 8-12 sıkıştırma kalitesinde kaydedilmeli ve dosyaların boyutları 1,5 megabayttan az olmamalı, bütün kategorilerde 4 megabaytı ve foto öykü kategorisinde her bir fotoğraf için 4 megabaytı geçmemelidir. Bütün kategorilerde; fotoğrafların her birinin boyutu, uzun kenarı piksel olarak en az 3200 PX en fazla 4500 PX olmalıdır. Fotoğrafçı, fotoğrafın boyut ve çözünürlüğünü test ederek göndermelidir. Yarışmacının gönderdiği fotoğraflardaki ölçü ve dosya boyutları sistem tarafından yüklenme esnasında kontrol edilmekte, gerekli uyarılar verilmekte ve sisteme uymayan fotoğraflar yüklenmemektedir.
- Yarışmaya başvurularla ilgili diğer tüm teknik detaylar www.beykoz.bel.tr ve www.turkiyefotografvakfi.org adreslerinden öğrenilebilir.
- İnternet üzerinden üyelik alma veya yarışmaya katılma aşamasında sistem veya kullanıcı kaynaklı hatalar oluşması halinde info@turkiyefotografvakfi.org adresinden iletişime geçilerek bilgi verilmesi durumunda problem kısa sürede giderilecek ve katılımcı bilgilendirilecektir. Eserlerin yüklenmesinden kaynaklanabilecek olası sorunlardan Beykoz Belediyesi sorumlu tutulamaz.


### 4. Fotoğraf Yarışması Ödülleri
Serbest Kategori Ödülleri:
- Birinci: 10.000 TL
- İkinci: 8.000 TL
- Üçüncü: 6.000 TL
- Beykoz Belediyesi Özel Ödülü: 4.000 TL
- Mansiyon Ödülü: 2.000 TL (En Fazla 5 adet)
- Sergilemeye Değer Eserler: 1.000 TL (En Fazla 20 adet)

Foto Öykü Kategori Ödülleri:
- Birinci: 20.000 TL
- İkinci: 15.000 TL
- Üçüncü: 10.000 TL
- Beykoz Belediyesi Özel Ödülü: 8.000 TL
- Mansiyon Ödülü: 5.000 TL (En fazla 5 adet)
- Sergilemeye Değer Eserler: 2.000 TL (En fazla 20 adet)

Kurgu Kategori Ödülleri:
- Birinci: 10.000 TL
- İkinci: 8.000 TL
- Üçüncü: 6.000 TL
- Beykoz Belediyesi Özel Ödülü: 4.000 TL
- Mansiyon Ödülü: 2.000 TL (En Fazla 5 adet)
- Sergilemeye Değer Eserler: 1.000 TL (En Fazla 20 adet)

Drone Kategori Ödülleri:
- Birinci: 10.000 TL
- İkinci: 8.000 TL
- Üçüncü: 6.000 TL
- Beykoz Belediyesi Özel Ödülü: 4.000 TL
- Mansiyon Ödülü: 2.000 TL (En Fazla 5 adet)
- Sergilemeye Değer Eserler: 1.000 TL (En Fazla 20 adet)

### [Başvuru Formu](https://turkiyefotografvakfi.org/competitions-detail/12/beykoz-belediyesi-4-fotograf-yarismasi/?ref=edebiyatyarismalari.com){:rel="nofollow"}{:target="_blank"}{:class="gtag"}