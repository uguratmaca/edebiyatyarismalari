---
layout: post
title: "Erişilebilirlik Temalı Şiir, Resim ve Kısa Film Yarışması"
description: "Aile ve Sosyal Hizmetler Bakanlığı 'Erişilebilirlik Temalı Şiir, Resim ve Kısa Film Yarışması' düzenliyor."
category: articles
tags: [nisan 2022, şiir yarışması, resim yarışması, kısa film yarışması, ilkokul, ortaokul, lise]
lastDate: 1650834000
dateHuman: "25 Nisan 2022"
comTopic: "Erişilebilirlik"
attendance: "Websitesi"
price: "12 Bin TL'dir"
organizer: "Aile ve Sosyal Hizmetler Bakanlığı"
requirements: "İlkokul, ortaokul ve lise öğrencileri katılabilir."
permalink: "erisilebilirlik-temali-yarisma"
image: "https://edebiyatyarismalari.com/images/2022/nisan/erisilebilirlik-temali-yarisma.jpg"
excerpt:  "Aile ve Sosyal Hizmetler Bakanlığı <strong> Erişilebilirlik Temalı Şiir, Resim ve Kısa Film Yarışması </strong> düzenliyor."
---

## Erişilebilirlik Temalı Şiir, Resim ve Kısa Film Yarışması
Aile ve Sosyal Hizmetler Bakanlığı **Erişilebilirlik Temalı Şiir, Resim ve Kısa Film Yarışması** düzenliyor.

Yarışmada, kategoriler ilkokul öğrencileri için “şiir”, ortaokul öğrencileri için “resim”, lise öğrencileri için ise “kısa film” olarak belirlendi.

Katılım Şartları:
- Yarışmaya Türkiye genelindeki Milli Eğitim Bakanlığı’na bağlı resmi ve özel okullardaki ilkokul 2., 3. ve 4.sınıf öğrencileri katılabilir.
- Yarışmaya katılım ücretsizdir.
- Yarışmaya katılım bireyseldir ve her öğrenci yarışmaya bir (1) eserle katılabilir.
- Yarışmaya gönderilecek eserler yardım almaksızın yazılmalıdır.
- Eser; başka bir yarışmada kullanılmamış, herhangi bir yerde yayımlanmamış, ödül almamış, başka bir eserden tamamen veya kısmen kopyalanmamış olmalıdır.
- Her katılımcı; kendi eseri için 6 haneli, sadece sayılardan oluşan bir rumuz belirleyecektir. Belirlenecek rumuzda aynı rakam yan yana üç kez kullanılmamalıdır.

**Şiir Yarışması**
- Teknik Şartlar:
    - Eserler, yarışmacı tarafından A4 ebadında beyaz kâğıda el yazısıyla veya bilgisayar ortamında Times New Roman yazı karakterinde, 12 punto, 1,5 satır aralığı olacak şekilde yazılacaktır. 
    - El yazısıyla hazırlanan eserlerde, A4 kâğıdın ön yüzünde eser yer almalı, arka yüzüne ise herhangi bir şey yazılmamalıdır.
    - El yazısı ile teslim edilen eserlerde, eser; kıvrılmadan, katlanmadan, iki karton arasına düzgün yerleştirilmiş bir şekilde teslim edilmelidir. Karton üzerinde sadece kartona yapıştırılmış zarf bulunmalı ve yazı, çizgi, resim vb. başka herhangi bir şey bulunmamalıdır.
    - Bilgisayar ortamında hazırlanan eserler, Word formatında olmalıdır. 
    - Eser 150 kelimeyi geçmeyecektir.
    - Yarışmaya gönderilecek eserlerde şiir tekniği serbesttir. 
    - Eser metinleri, dil bilgisi kurallarına uygun olarak hazırlanacaktır. Noktalama işaretlerinin kullanımında, kelime yazımında TDK Yazım Kılavuzu esas alınacaktır

**Resim Yarışması**
- Teknik Şartlar:
    - Eserler 35*50 ebadındaki beyaz resim kâğıdına çizilmelidir.
    - Resim kâğıdının her iki tarafına da eser sahibine ait isim vb. herhangi bir bilgi yazılmamalıdır.
    - Eserler el yapımı olmalı, kesinlikle bilgisayar vb. teknolojik ürünler kullanılarak ya da dijital ortamlarda üretilmemelidir.
    - Yarışmaya gönderilecek eserlerde resim tekniği serbesttir.
    - Eserler paspartusuz, kıvrılmadan, katlanmadan, iki karton arasına düzgün yerleştirilmiş bir şekilde teslim edilmelidir. Karton üzerinde sadece zarf bulunmalı ve yazı, çizgi, resim vb. başka herhangi bir şey bulunmamalıdır.

**Kısa Film Yarışması**
- Teknik Şartlar:
    - Yarışmaya katılacak kısa filmin süresi en az 1 dakika, en fazla 3 dakika olmalıdır.
    - Yarışmaya katılacak kısa filmler fotoğraf makinesi, cep telefonu, video kamera vb. olanaklardan yararlanılarak çekilebilir. 
    - Kısa filmlerde konuşma olacaksa, filmde bulunan tüm konuşmalar Türkçe dilinde olmalı ve Türkçe altyazı bulunmalıdır. 
    - Yarışmaya Türk İşaret Dili ile çekilmiş kısa film ile katılım sağlanabilir. Türk İşaret Dili ile çekilmiş kısa filmde bulunan tüm konuşmalar için Türkçe altyazı bulunmalıdır.
    - Yarışmaya katılan kısa filmler Full HD formatta (1920×1080 çözünürlükte) olmalı ve dosya uzantısı H264/MP4 olarak hazırlanmalıdır. Filmin dosya büyüklüğü 900 MB’ı aşmamalıdır. 
    - Çekimleri telefon ile yapacak yarışmacılar 16:9 formatında (yatay) olarak çalışacaklardır.
    - Film çalışmalarının üzerinde ya da başında, katılımcının/grubun ismi veya logosu kesinlikle bulunmayacaktır. Filmin sonundaki siyah ekrana rumuz ve film ismi ile varsa alıntı yapılan kişi, müzik vb. belirtilecek ve tüm bu bilgiler katılımcı/grup tarafından eklenecektir.
    - Kısa film içerisinde tercihe bağlı olarak fon müziği kullanılabilir ancak telif hakları doğuran “müzik” kullanılmış ise söz yazarı, besteci vb. filmin sonundaki siyah ekranda belirtilmelidir. Konuyla ilgili sorumluluklar yarışmacılara aittir. 
    - Filmin hiçbir bölümünde reklam içerikli veya bir sponsora ait olabilecek logo ve herhangi bir markayı temsil edebilecek görsel ve sesli içerik kullanılamaz ve bu tür görüntüler varsa uygun yöntemlerle görünmez hale getirilmelidir.
    - İçerikte yer alan gerçek ve tüzel kişiliklerden, özel mekânlar ve benzeri yerlerden kaynaklanan hukuki durumlardan Aile ve Sosyal Hizmetler Bakanlığı sorumlu değildir.


### Erişilebilirlik Temalı Şiir, Resim ve Kısa Film Yarışması Ödülleri
- Birincilere: 6.000 TL
- İkincilere: 4.000 TL
- Üçüncülere: 2.000 TL 


### [Başvuru Formu](https://erisilebilirlik.aile.gov.tr/?ref=edebiyatyarismalari.com){:rel="nofollow"}{:target="_blank"}{:class="gtag"}


