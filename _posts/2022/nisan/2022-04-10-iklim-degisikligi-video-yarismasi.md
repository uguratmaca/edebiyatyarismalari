---
layout: post
title: "İklim Değişikliği Temalı Öğrenci Video Yarışması"
description: "Orta Doğu Teknik Üniversitesi Toplum ve Bilim Uygulama ve Araştırma Merkezi 'İklim Değişikliği Temalı Öğrenci Video Yarışması' düzenliyor."
category: articles
tags: [nisan 2022, video yarışması, kısa film yarışması, lise, odtu]
lastDate: 1650574800
dateHuman: "22 Nisan 2022"
comTopic: "'Temiz ve Çevre Dostu Enerji ve Ulaşım Sistemleri',' Sürdürülebilir Kentler ve Binalar', 'Toksik İçermeyen Bir Çevre İçin Sıfır Kirlilik'"
hidden: true
organizer: "Orta Doğu Teknik Üniversitesi Toplum ve Bilim Uygulama ve Araştırma Merkezi"
requirements: "Türkiye Cumhuriyeti sınırları içinde 9., 10., 11. ve 12. sınıflarda öğrenim gören lise öğrencileri en az iki en fazla üç kişilik takımlar halinde yarışmaya katılabilir."
permalink: "iklim-degisikligi-video-yarismasi"
image: "https://edebiyatyarismalari.com/images/2022/nisan/iklim-degisikligi-video-yarismasi.jpg"
excerpt:  "Orta Doğu Teknik Üniversitesi Toplum ve Bilim Uygulama ve Araştırma Merkezi <strong> İklim Değişikliği Temalı Öğrenci Video Yarışması </strong> düzenliyor."
---

## İklim Değişikliği Temalı Öğrenci Video Yarışması
Orta Doğu Teknik Üniversitesi Toplum ve Bilim Uygulama ve Araştırma Merkezi **İklim Değişikliği Temalı Öğrenci Video Yarışması** düzenliyor.


Katılım Koşulları:
- Tüm videolar yatay formatta çekilmeli ve Türkçe sunulmalıdır. 
- Video; Giriş Ekranı (5 saniye), İçerik (en fazla 180 saniye/3 dakika), Kaynakça Ekranı (5 saniye) bölümlerinden oluşmalı ve video uzunluğu 190 saniyeyi (3 dakika 10 saniye) geçmemelidir. 
- Tüm videolar, aşağıdaki bilgileri içeren 5 saniyelik tam ekranda sunulan “Giriş Ekranı” ile başlamalıdır:
    - Videonun Başlığı (Proje Başlığı)
    - Takım Adı
    - Takım Üyelerinin Adı-Soyadı
    - Okul Adı – Sınıf Seviyesi
    - İl/İlçe
    - Not: Takım üyeleri aynı okul ve sınıf seviyesinden ise okul adı, sınıf seviyesi, il/ilçe bilgileri giriş ekranında yalnızca bir kere yazılabilir. Takım üyelerinin farklı okul veya sınıf veya il/ilçeden olması durumunda, her bir üyeyi ayırt edecek şekilde bu bilgilerin sunulması gerekmektedir.  
- Öğrencilerin video içeriğinde iklim değişikliği ile ilgili seçtikleri alt başlıkta bir problem durumunu ortaya koymaları ve bu probleme yönelik sürdürülebilir en az bir çözüm sunmaları beklenmektedir. Takım üyelerinin her birinin videoda yüzünün görünmesi ve videonun herhangi bir kısmında anlatım yapması gerekmektedir. Öğrencilerin videolarında sadece standart MS PowerPoint ve benzeri sunum araçları üzerinden ilerlememeleri, çözüm önerilerine yönelik prototip, maket, infografik, animasyon vb. hazırlamaları ve videolarında sunmaları gerekmektedir. 
- Videolarda herhangi bir teknik aksaklık (ses, görüntü vb.) olmaması ve videonun düzgün çalışması gerekmektedir. 
- Öğrencilerin videoda kullanacağı kendilerine ait olmayan tüm öğeler (metin, görsel, ses, video, animasyon vb.) orijinal kaynağa atıfta bulunularak ve APA 7 kaynakça yazım kuralları biçimine göre alıntılanmalıdır. Her türlü intihal (aşırma) diskalifiye ile sonuçlanacaktır. Bu durumda tüm sorumluluk öğrencilere aittir. Öğrencilerin, kaynaklarının uygun şekilde alıntılanmış (APA 7) bir listesini videolarının sonunda 5 saniyelik “Kaynakça Ekranı”nda sunmaları gerekmektedir.
- Öğrencilerin hazırladıkları videoları kendi seçtikleri bir video paylaşım platformuna (Ör. YouTube, Vimeo, Dailymotion vb.) yüklemesi ve doğru, çalışır, başkaları tarafından erişilebilir şekilde oluşturduğu video bağlantı adresini “Başvuru Formu”nda ilgili alana girmesi gerekmektedir. Paylaşılan video bağlantı adresine tıklanıldığında doğrudan videoya erişilmesi, herhangi bir erişim izni istenmemesi gerekmektedir. 
- Öğrenciler videolarının en az bir kopyasını saklamalıdır. Kaybolan, hasar gören veya düzgün yüklenmeyen videolardan tarafımız sorumlu değildir.
- Öğrencilerin videolarını hazırlarken ve videolarının bağlantı adreslerini göndermeden önce gerekli kontrolleri yapmalarını sağlayacak “Video Kontrol Listesi“ni kullanması gerekmektedir.
- Başvuruların geçerli olması için videoların şartnamede belirtilen tüm kurallara uygun olması, “Başvuru Formu”nun tüm bölümlerinin doğru ve eksiksiz doldurulması, istenen bilgi ve belgelerin doğru olarak ibraz edilmesi gerekmektedir. 

### İklim Değişikliği Temalı Öğrenci Video Yarışması Ödülleri
- Birincilik Ödülü 
    - Samsung Galaxy Watch Active2 (Tüm takım üyelerine verilecektir.)
    - Ödül Sertifikası (Tüm takım üyelerine verilecektir.)
- İkincilik Ödülü
    - ODTÜDEN Mağazası’nda Geçerli 2000₺ Hediye Çeki (Bir adet olmak üzere takım adına takım sözcüsüne verilecektir. Hediye çekinin adil şekilde takım üyeleri arasında paylaşılması takım sözcüsünün sorumluluğundadır.)
    - Ödül Sertifikası (Tüm takım üyelerine verilecektir.)
- Üçüncülük Ödülü
    - ODTÜDEN Mağazası’nda Geçerli 1000₺ Hediye Çeki (Bir adet olmak üzere takım adına takım sözcüsüne verilecektir. Hediye çekinin adil şekilde takım üyeleri arasında paylaşılması takım sözcüsünün sorumluluğundadır.)
    - Ödül Sertifikası (Tüm takım üyelerine verilecektir.)

    ### [Başvuru Formu](https://tbm.metu.edu.tr/iep-basvuru/?ref=edebiyatyarismalari.com){:rel="nofollow"}{:target="_blank"}{:class="gtag"}