---
layout: post
title: "TRT Geleceğin İletişimcileri Yarışması"
description: "Türkiye Radyo Televizyon Kurumu 'TRT Geleceğin İletişimcileri Yarışması' düzenliyor."
category: articles
tags: [haziran 2022, üniversite, trt]
lastDate: 1656536400
dateHuman: "30 Haziran 2022"
attendance: "Websitesi"
comTopic: "İnsan ve değer"
organizer: "Türkiye Radyo Televizyon Kurumu"
price: "33 Bin TL'dir."
requirements: "Üniversitede eğitim gören ön lisans ve lisans öğrencileri katılabilir."
permalink: "trt-gelecegin-iletisimcileri-yarismasi"
image: "https://edebiyatyarismalari.com/images/2022/nisan/trt-gelecegin-iletisimcileri-yarismasi.jpg"
excerpt:  "Türkiye Radyo Televizyon Kurumu  <strong> TRT Geleceğin İletişimcileri Yarışması </strong> düzenliyor."
---

## TRT Geleceğin İletişimcileri Yarışması
Türkiye Radyo Televizyon Kurumu **TRT Geleceğin İletişimcileri Yarışması** düzenliyor.

Katılım Koşulları:
- TRT Geleceğin İletişimcileri Yarışması, katılım koşullarını taşıyan herkese açıktır.
- Yarışmaya başvuru ücretsizdir.
- Yarışmaya; üniversitede eğitim gören ön lisans ve lisans öğrencileri katılabilir.
- Başvuru formu ve katılım sözleşmesi **www.trt.net.tr** ve **www.trtgeleceginiletisimcileri.com** adresinde yer almaktadır.
- Yarışmacıların, TRT’ye ait www.trtgeleceginiletisimcileri.com adresinde yer alan başvuru formunu doldurmaları ve katılım sözleşmesini onaylamaları/kabul etmeleri gereklidir. Yarışmaya katılanların, başvuru sırasında verdikleri kişisel veriler 6698 sayılı Kişisel Verilerin Korunması Kanununun (“KVKK”) kapsamında TRT bünyesinde “veri sorumlusu” sıfatıyla otomatik ya da otomatik olmayan yöntemlerle, TRT’ye ait ve/veya bağlı internet siteleri, sosyal medya mecraları, telefonlar, mobil uygulamalar ve benzeri tüm vasıtalarla sözlü, yazılı ya da elektronik olarak toplanabilmekte, işlenebilmekte ve hem dijital hem de fiziki ortamda muhafaza altında tutulabilmektedir. Katılanların, bu hususta açık rızaları vardır.
- Yarışmaya katılım için yaş sınırı bulunmakta olup 01.01.1992 tarihinden sonra doğmuş olanlar yarışmaya katılım sağlayabilir.
- Yarışmanın dili Türkçedir. Yarışmaya katılacak eserler Türkçe dışında herhangi bir dilde hazırlanmış ise Türkçe altyazı eklenmelidir.
- Yarışma 13 kategoride düzenlenmektedir. (Bkz. Kategoriler)
- Yarışmaya katılacak eserler, öğrenciler tarafından 2021-2022 eğitim - öğretim yılı içerisinde (1 Eylül 2021- 30 Haziran 2022 tarihleri arasını ifade eder.) tamamen kendi fikrî yaratım gücüyle tasarlanmış ve üretilmiş özgün eserler olmalıdır.
- Yarışmaya katılacak eserler; o çalışmayı hazırlayanların farklılığını ve özgün yönlerini ortaya koymalı; güçlü anlatım dili ile yeni ve farklı bakış açıları sunmalıdır.
- Yarışmaya katılan eserler profesyonel yahut diğer şekillerde üçüncü kişilerden destek alınmadan hazırlanmalıdır.
- Her yarışmacı istediği kategoride, her kategori için en fazla 5 eserle katılabilir.
- Ulusal medya için hazırlanmış ve/veya ulusal medyada yayınlanmış eserler yarışmaya katılamaz. 
- Bir eserin, TRT dışında başka yarışmalara katılmış olması, (ödül almış olsalar dahi) bu yarışmaya başvurmasına engel değildir.
- Öğrenciler, yarışmaya tek başına veya grup olarak, her kategori için farklı eserle başvurabilirler.  Ancak aynı eserin tamamı veya parçaları ile birden fazla kategoriye başvuru yapılamaz.
- Ortak başvurularda öğrenciler aynı üniversiteden olmalıdır. Bir eserde hak sahibi öğrenci sayısı en fazla 3 olabilir.
- Bir kategoride iki yıl üst üste ödül kazanan yarışmacı aynı kategoride ancak 1 yıl aradan sonra yarışabilir, bu süre geçmeden yarışmaya tekrar katılım sağlanması halinde değerlendirme yapılmaz ve yarışmacı doğrudan elenir.
- Yarışmacılar, eserlerini www.trtgeleceginiletisimcileri.com adresi üzerinden 9 Mayıs -30 Haziran 2022 tarihleri arasında sisteme yükleyerek yarışmaya katılacaklardır. Sisteme yüklenen eserlerin, www.trtgeleceginiletisimcileri.com adresinde belirtilen nitelik, format ve uzunlukta olmaları gerekmektedir.

Kategoriler:
- Radyo Yayıncılığı
- Görsel Yayıncılık
- Dijital Yayıncılık
- İletişim Kampanyası

### TRT Geleceğin İletişimcileri Yarışması Ödülleri
- Birinci: 15.000 TL + Ödül Heykeli
- İkinci: 10.000 TL + Ödül Heykeli
- Üçüncü: 8.000 TL + Ödül Heykeli
