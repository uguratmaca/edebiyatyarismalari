---
layout: post
title: "Hasan Özderin Makale Yarışması"
description: "Akdeniz Üniversitesi Hukuk Fakültesi 'Hasan Özderin Makale Yarışması' düzenliyor."
category: articles
tags: [ağustos 2022, makale yarışması, hukuk]
lastDate: 1660510800
dateHuman: "15 Ağustos 2022"
attendance: "Elden/Kargo/Posta"
organizer: "Akdeniz Üniversitesi Hukuk Fakültesi"
comTopic: "Sosyal Medyanın Denetimi"
price: "15 Bin TL'dir."
requirements: "Yalnızca hukuk fakültesi öğrencileri katılabilir."
permalink: "hasan-ozderin-makale-yarismasi"
image: "https://edebiyatyarismalari.com/images/2022/nisan/hasan-ozderin-makale-yarismasi.jpg"
excerpt:  "Akdeniz Üniversitesi Hukuk Fakültesi  <strong> Hasan Özderin Makale Yarışması </strong> düzenliyor."
---

## Hasan Özderin Makale Yarışması
Akdeniz Üniversitesi Hukuk Fakültesi **Hasan Özderin Makale Yarışması** düzenliyor.

Katılım Koşulları:
- Yarışma yalnızca hukuk fakültesi öğrencilerinin katılımına açıktır. Yarışmaya katılabilmek için Türkiye Cumhuriyeti veya KKTC’de bulunan herhangi bir devlet veya vakıf üniversitesi bünyesindeki bir hukuk fakültesinde lisans aşamasında öğrenim görüyor olmak gerekmektedir. 2022 yılı içerisinde mezun olan öğrenciler, mezuniyet tarihine dair belgeyi başvuru esnasında sunmak şartıyla yarışmaya katılabilirler.
- Yarışmaya her yarışmacı sadece bir makale ile katılabilir. Birden fazla yarışmacı birlikte yarışmaya katılamazlar. Yarışmaya katılım ücrete tabi değildir.
- Akdeniz Üniversitesi Hukuk Fakültesi Hasan Özderin Makale Yarışması’nın önceki yıllarda düzenlenen yarışmalarında dereceye girip ödül kazanmış olan öğrenciler sonraki yıllarda düzenlenen yarışmalar için başvuruda bulunamazlar.
- Yarışmada değerlendirilmesi istemiyle gönderilen makaleler özgün olmalıdır. Daha önce başka hiçbir yarışmada, dergide vb. kullanılmamış veya yayımlanmamış ya da kullanılmak veya yayımlanmak üzere gönderilmemiş olmalıdır.
- Dereceye giren makalelerden, Yarışma Jürisinin salt çoğunluğunun “yayımlanabilir” oyunu alan ve Akdeniz Üniversitesi Hukuk Fakültesi Dergisi Yayın Kurulunca uygun görülenlerin, Akdeniz Üniversitesi Hukuk Fakültesi Dergisi’nde yayımlanması hususunu, makale sahibi kabul, beyan ve taahhüt eder.
- Yarışmaya katılmak için gerekli şartları haiz olmadığı başlangıçta veya sonradan Yarışma Organizasyon Komitesi tarafından tespit edilen yarışmacıların başvurusu reddedilir ya da yarışmadan ihraç edilir.
- Katılımcılar, bu şartnamedeki hükümleri baştan itibaren tamamıyla kabul etmiş sayılırlar.
- Yarışma için hazırlanan makale 6 nüsha olarak çoğaltılmalı ve her bir nüsha poşet dosya içerisine yerleştirilmelidir.
- Makalenin bilgisayar ortamındaki halinin bir kopyası boş bir CD içerisine kopyalanmalı ve söz konusu CD bir poşet dosya içerisine yerleştirilmelidir. 
- “Akdeniz Üniversitesi Hukuk Fakültesi Dekanlığı, Dumlupınar Bulvarı, 07058, Kampüs, Konyaaltı/ANTALYA” adresine, taahhütlü olarak **posta veya kargo ile yahut elden teslim** suretiyle ulaştırılmalıdır.
- Kargolama sebebiyle oluşabilecek hasarlardan ya da gecikmeden Yarışma Organizasyon Komitesi veya ilgili kurumlar hiçbir şekilde sorumlu tutulamaz.

### Hasan Özderin Makale Yarışması Ödülleri
- Birinci: 7.000 TL
- İkinci : 5.000 TL
- Üçüncü : 3.000 TL
