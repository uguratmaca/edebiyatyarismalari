---
layout: post
title: "3. İnteraktif Edebiyat Hikâye Yarışması"
description: "Kuruluşunun 2. yılında uStory ailesi olarak, EdebiyatYarismalari.com sponsorluğunda, Türkiye ve Azerbaycan geneli III. İnteraktif Edebiyat Yarışması'nı duyurmaktan büyük heyecan duyuyoruz."
category: articles
tags: [ocak 2023, hikaye yarışması, genel]
lastDate: 1675119600
dateHuman: "31 Ocak 2023"
comTopic: "Serbest"
attendance: "Websitesi"
organizer: "uStory"
requirements: "İsteyen herkes katılabilir"
price: "4 Bin TL'dir."
permalink: "3-interaktif-hikaye-yarismasi"
image: "https://edebiyatyarismalari.com/images/2022/kasim/3-interaktif-hikaye-yarismasi.jpg"
excerpt:  "Kuruluşunun 2. yılında uStory ailesi olarak, EdebiyatYarismalari.com sponsorluğunda, Türkiye ve Azerbaycan geneli <strong>3. İnteraktif Edebiyat Yarışması</strong>'nı duyurmaktan büyük heyecan duyuyoruz. "
---

## 3. İnteraktif Edebiyat Hikâye Yarışması
Kitap nedir? Bir kâğıt üzerine işlenmiş semboller ne anlama gelir? Harflerle örülmüş ya da örülecek olan dünyalarda okurları neler bekliyordur? Siz yazarların çok iyi bildiği ve ruhlarınızın derinliklerinde hissettiği bu gücün bir sınırı var mıdır? Keşfinin ilk zamanından beri uygarlıkları çevreleyen, şekillendiren, düşüncelerin ve inançların referansı olan, insanı kelime kelime kucaklayan ve ona hiç bilmediği uçlardan manzaralar sunan keşfin adıdır "edebiyat". 

Kuruluşunun 2. yılında uStory ailesi olarak, EdebiyatYarismalari.com sponsorluğunda, Türkiye ve Azerbaycan geneli **III. İnteraktif Edebiyat Yarışması**'nı duyurmaktan büyük heyecan duyuyoruz. Bildiğiniz üzere ilk yarışmamız sizleri interaktif edebiyatla tanıştırmak için serbest konuluydu. Türkçe ilk interaktif kütüphanenin temellerini oluşturdu. İkinci yarışmada sizlerle birlikte interaktif edebiyatın potansiyelini keşfetmek istedik ve özel bir kurgu etrafında yarışmayı şekillendirdik. Nefes kesici deneyimler yaşadık. Harika geri dönüşler aldık. Bu yeni edebiyat alanına bizimle birlikte gönül verdiğiniz için teşekkür ederiz. 

Üçüncü yarışmayı nasıl düzenleyeceğimize uStory Topluluk yazarlarımız karar verdi. Bu yarışma için 3 özel tür seçtiler. Bunlar bilim kurgu, fantastik ve aşk. Bu üç türde interaktif hikâyelerinizle yarışmaya katılabilirsiniz ve okuyucularınıza, 15.000 kişilik okur topluluğumuza tüm yaratıcılığınızı sergileyebilirsiniz.
uStory mobil uygulamasında bugüne kadar 150.000’den fazla kez interaktif hikâyeler okundu. Son iki yılda tüm okur ve yazarlar olarak 2 milyon dakikadan fazla süre boyunca uygulamada, interaktif hikâyeleri okuyarak ve yorumlayarak vakit geçirdik. Bu yenilikçi ve öncü edebiyat alanına gönül verdiğiniz için teşekkür ederiz.

### 3. İnteraktif Edebiyat Hikâye Yarışması Katılım Koşulları
1. Yarışmaya Türkiye ve Azerbaycan Cumhuriyeti vatandaşı olan herkes katılabilir.
2. Birden fazla eserle yarışmaya katılım sağlayabilirsiniz. (Ancak en fazla bir ödül alınabilir)
3. Yarışmaya katılacak hikâyenin interaktif bir biçimde ele alınması zorunludur. (Örnek interaktif hikayelere uStory mobil uygulaması üzerinden erişim sağlanabilir) 
4. **İnteraktif hikâyeler** en az 4 farklı sonu olmalı ve genel toplamda 3000 kelime üzeri olmalıdır.
5. Her bölümün sonunda en az 2 seçenek sunulmalıdır.
6. Hikâye yapısı en az 4 seçim yaparak sona ulaşılacak şekilde oluşturulmalıdır. (Okuyucu okumaya başladıktan sonra herhangi bir sona ulaştığında en az 4 farklı seçim yapmış olmalıdır. 1 ya da 2 seçim yaptıktan sonra hikâye bitmemelidir.)
7. Hikâyeler Twine programında yazılmalı ve bu uygulamadan alınan “HTML” uzantılı hikâye dosyası yazar paneli üzerinden iletilmelidir. 
(Twine program indirme linki:
Windows: https://github.com/klembot/twinejs/releases/download/2.5.1/Twine-2.5.1-Windows.exe
MacOS: https://github.com/klembot/twinejs/releases/download/2.5.1/Twine-2.5.1-macOS.dmg
Online Kullanım: https://twinery.org/2 )
(Twine Tanıtım videosu: https://www.youtube.com/watch?v=wITYovkHaQA&ab_channel=uStory)
8. Hikayelerde tür olarak aşk, bilim kurgu ya da fantastik kurgu türlerinden en az biri tercih edilmelidir.
9. Hikayeler daha önceden hiçbir yerde (basılı ve dijital olarak) yayınlanmamış, herhangi bir yarışmaya katılmamış ve ödül almamış olmalıdır.
10. Hikayeler özenli bir Türkçe ile yazılmalı, imla kurallarına azami derecede dikkat edilmelidir. Başvurular sadece uStory Yazar Paneli üzerinden yapılacaktır.

### JÜRİ ve HALK OYLAMASI ve Jüri Özel Ödülü: 
1. Proje ön değerlendirmeleri, ön seçici kurul ve jüri tarafından iki aşamalı olarak yapılacaktır. 
2. Ön değerlendirme aşamasında seçilen eserler uStory mobil uygulaması üzerinde yayınlanacak ve 30 gün süreyle halk oylamasına sunulacaktır. 
3. Jüri özel ödülü yarışmaya katılan eserler arasından bir hikâyeye verilecektir. uStory interaktif edebiyat topluluğu yönetim kurulu oylaması ile belirlenecektir.
4. Halk oylamasında okuyucu hikâyeyi 1-5 yıldız arası puanlar, alınan her yıldız bir puan kabul edilir. Okuyucu 1-5 yıldız arası puanlamanın yanında yazılı bir yorum paylaşırsa, verdiği puan 2 ile çarpılarak genel toplam puana eklenir. (Örnek: Yarışmaya katılan hikâye uStory uygulaması üzerinden 300 okuyucu tarafından yorum yapılmadan sadece 5 yıldız ile oylanmış olsun bu durumda 300 x 5= 1500 puan hikâyenin toplam puanı olur. Eğer 300 yorumsuz 5 yıldızlı oylamaya ek olarak 100 tane 5 yıldızlı yorumlu oylama yapılırsa, Toplam puan (Yorumsuz Oy sayısı) x (Yorumsuz Oy Ortalaması) + (Yorumlu Oy Sayısı) x (Yorumlu Oy Ortalaması) x (2) formülü ile (300 x 5) + (100 x 5 x 2) = 2500 puan alır.)

### BAŞVURU 
1. Proje başvuruları yazar tarafından yapılmalıdır. Birden fazla yazar varsa başvuru bir kişi adına yapılmalıdır. 
2. Hikâye sahipleri başvurularını en geç 31 Ocak 2023 günü saat 18:00’e kadar yapmış olmalıdır.
3. Hikâye başvuru sürecinin tamamlanmasının ardından jüri tarafından seçilen hikâye yazarları ile halk oylaması öncesi tekrar iletişime geçilecektir. 
4. uStory yarışma takviminde ve yönetmelikte gerekli gördüğü durumlarda değişiklik yapma hakkına sahiptir.

### TELİF HAKLARI: 
1. “İnteraktif Edebiyat Yarışması”na katılan hikayelerin telif hakları (fikri mülkiyet hukukundan kaynaklanan) ihlaller ile ilgili her türlü hukuki ve cezai sorumluk başvuru sahibine aittir. Bu çerçevede yarışmaya katılan her katılımcı, hikayelerinin 5846 sayılı Fikir ve Sanat Eserleri Kanunu (FSEK) madde 14, 15, 16 manevi hakları ile FSEK madde 21, 22, 23, 24 ve 25’te yer alan işleme, çoğaltma, yayma, temsil, işaret, ses ve/veya görüntü nakline yarayan araçlarla umuma iletim mali haklarının kendisine ait olduğunu kabul, beyan ve taahhüt eder. Aksi durumda katılımcının başvurusu reddedilir ve/veya verilen ödül geri alınır.
2. Yarışmaya gönderilen hikayelerin hukuki ve bilimsel sorumluluğu yazara aittir. Üçüncü kişilerin, telif hakkı konusunda iddia ve talepleri olması durumunda sorumluluk hikâye sahibine aittir.
3. Başvuru sahibi, hikayesinin finale kalması halinde uStory uygulaması üzerinde yayımlanacağını kabul eder. Yarışma sonrası yazar hikâyesini ücretli bir şekilde uygulama üzerinden yayımlayabilir ve satışını yapabilir. 

## 3. İnteraktif Edebiyat Hikâye Yarışması Ödülleri
1.	3.İnteraktif Edebiyat Hikâye Yarışması’nda; 
  - Birincilik Ödülü: 1500 TL’dir. 
  - İkincilik Ödülü: 1000 TL’dir. 
  - Üçüncülük Ödülü: 500 TL’dir.
2. Jüri özel ödülü, (ilk üçe giren eserin haricinde) jüri tarafından belirlenen eser sahibine verilecektir. Ödül 1000 TL’dir
3. İlk 20’ye giren hikâye sahipleri İnteraktif Edebiyat Topluluğuna katılım ve uStory interaktif hikâye yazarı(uStorier) olma hakkı kazanacaktır. 
4. Finalistler katılım sertifikası alacaktır. Ayrıca dereceye giren yazarlarımıza başarı sertifikası verilecektir.
5. uStorier yazarlar, yarışma sonrası kaleme aldıkları interaktif hikayeleri ücretli ya da ücretsiz bir şekilde uygulamada kendileri adına oluşturulacak yazar profilinde paylaşabileceklerdir.
Not: uStorier yazarlar, hikâyelerini ücretli yayınlayarak ve okurlarından bağış toplayarak platform üzerinden gelir elde edebilirler.
Detaylı bilgi almak ve mobil uygulamaya ulaşmak için https://www.ustory.app/ internet sitesine ulaşabilirsiniz.

### [Başvuru Formu](https://ustorier.ustory.app?ref=edebiyatyarismalari.com){:target="_blank"}{:class="gtag"}
