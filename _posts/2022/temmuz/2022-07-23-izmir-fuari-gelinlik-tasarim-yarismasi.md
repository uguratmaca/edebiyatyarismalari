---
layout: post
title: "13. Gelinlik Tasarım Yarışması"
description: "İzmir Fuarcılık Hizmetleri Kültür ve Sanat İşleri Tic. A.Ş. (İZFAŞ), Ege Giyim Sanayicileri Derneği (EGSD) '13. Gelinlik Tasarım Yarışması' düzenliyor."
category: articles
tags: [eylül 2022, tasarım yarışması, genel]
lastDate: 1663880400
hidden: true
dateHuman: "23 Eylül 2022"
comTopic: "Modaverse"
attendance: "Elden/Kargo"
organizer: "İzmir Fuarcılık Hizmetleri Kültür ve Sanat İşleri Tic. A.Ş. (İZFAŞ), Ege Giyim Sanayicileri Derneği (EGSD)"
price: "45 Bin TL'dir."
requirements: "18 ve 40 yaş arası herkes katılabilir."
permalink: "izmir-fuari-gelinlik-tasarim-yarismasi"
image: "https://edebiyatyarismalari.com/images/2022/temmuz/izmir-fuari-gelinlik-tasarim-yarismasi.jpg"
excerpt:  "İzmir Fuarcılık Hizmetleri Kültür ve Sanat İşleri Tic. A.Ş. (İZFAŞ), Ege Giyim Sanayicileri Derneği (EGSD) <strong> 13. Gelinlik Tasarım Yarışması </strong> düzenliyor."
---

## 13. Gelinlik Tasarım Yarışması
İzmir Fuarcılık Hizmetleri Kültür ve Sanat İşleri Tic. A.Ş. (İZFAŞ), Ege Giyim Sanayicileri Derneği (EGSD) **13. Gelinlik Tasarım Yarışması** düzenliyor.  

Yarışmaya katılacak olanların taşıması gereken asgari koşullar aşağıdaki gibidir:
- En az lise veya dengi okul (ilgili okullar) mezunu olmak,
- Öğrenim durumunu belgelemek (giysi tasarım sertifika programına katılan, tamamlayan, meslek liselerinin ilgili bölümlerinde öğrenci/mezun, meslek yüksekokulu ve üniversitelerin ilgili bölümlerinde eğitim alan/mezun)
- 18 yaşını doldurmuş ve 40 yaşını aşmamış olmak (Yarışmacının ödül törenine kadar 40 yaşını doldurmamış olması gerekmektedir.),
- Jüri üyeleri, yarışma raportörleri, İZFAŞ çalışanları ile bu kişilerin birinci dereceden yakını (eş ve kayın hısımlar da dahil) olmamak,
- Daha önce İZFAŞ ve EGSD tarafından düzenlenen Gelinlik Tasarım Yarışmalarının herhangi birinde ilk üç dereceye girmemiş olmak,
- Moda sektöründe tanınmış bir isim veya marka, sektöre yönelik ürünlerle ilgili kendi adına kayıtlı bir iş yerine sahip olmamak,
- Sektör ile ilgili bir kurum ya da kuruluşta eğitimci olmamak,

Katılım Koşulları:
- Yarışmaya katılan her proje için “özgünlük “ şartı aranmaktadır. Proje konusu eserin daha önce başka bir yerde yayınlanmamış olması gerekmektedir. Jüri ve kurum ispatladığı durumda, yarışmadan uzaklaştırma ve tek taraflı fes etme hakkına İZFAŞ tam yetkilidir. Teslim edilen ürün, Türk Patent Enstitüsü’nce daha önce korumaya alınmamış ve tescil başvurusu yapılmamış olmalıdır. Seçici kurul tarafından kopya olduğu anlaşılan tasarımlar değerlendirmeye alınmayacaktır. Tasarımın kopya olduğu anlaşılan eserlere ödül verilmeyecek, verilmiş ise ödül sahibi iade edecektir. Oluşacak her türlü sorunun hukuki yaptırımı ve süreçlerin maddi yaptırımı yarışmacıya ait olup, doğabilecek sorunlardan İZFAŞ ve EGSD sorumlu tutulamaz.
- Yarışmaya katılan herkes şartnamede belirtilen koşulları kabul etmiş sayılır.
- Herhangi bir yerde yayınlanmış veya herhangi bir kuruluşa ait tasarımlar değerlendirmeye alınmayacaktır.
- Yarışmaya katılan projelerin daha önce herhangi bir yarışmaya gönderilmemiş olması zorunludur.
- Yarışmaya katılan tüm kişiler, taahhütname (EK1) ile katılım koşullarını harfiyen kabul ettiğini ve uygun koşulları yerine getirdiklerini kabul ve beyan etmiş sayılırlar.
- Başvuru formunun katılımcı tarafından imzalanmasıyla birlikte bu form, yarışmacı ve İZFAŞ arasında yapılmış bir anlaşma olarak kabul edilecektir.
- Yarışma sonrası, dereceye giren finalistler verilecek ödüller dışında İZFAŞ, EGSD ve destekleyen diğer kurumlardan hiçbir talepte bulunamazlar.
- Tasarım rumuzu en az 4 harf birleşiminden oluşmalı (örnek: ABCD) ve paftaların arka köşesine yazılmalıdır.
- Yarı finale kalan tasarımların telif hakları 1 yıl süre ile İZFAŞ’ ta olacaktır. Arşiv, sergi, yayımlamak vb. sebepler ile İZFAŞ talep ettiği takdirde tasarımlar geri teslim edilecektir. Telif hakkı şimdiden İZFAŞ’a verilmiş kabul edilir.
- Yarı finale kalan yarışmacılar, mentörlerinin ön gördüğü malzemeler dışında (kumaş, taş, özel üretim ve kesim teknikleri, özel taş, özel ayakkabı ve üretimleri vb…) gibi tasarım için gerekli gördüğü malzemeleri yarışmacı kendi temin etmekle yükümlüdür.
- İZFAŞ’ ın dikim için sponsor atölyesi bulması durumunda, tasarımların yarı finale kadar tamamlanması ve takibinin yapılması yarışmacının sorumluluğundadır. İZFAŞ’ ın sponsor bulduğu atölyede diktirmek istemeyenler, bu kararı yazı ile başvuru yaparak İZFAŞ’ a bildirmekle yükümlüdür. İstediği yerde üretim hakkı tüm masrafları ile yarışmacıya aittir.
- Yarı finalistler gelinliklerini, daha önceden e-posta yolu ile duyurulan saatte duyurulan yere getirmekle yükümlüdürler. Zamanında ve uygun koşullarda getirilmeyen gelinlikler teslim alınmayacağı gibi finalde de yarışmayacaktır. Maddi ve manevi tüm sorumluluklar yarışmacıya aittir.
- Tasarımlarını şehir dışından getirecek olan yarışmacılar kargo gönderimlerini kendi karşılayacaktır. Yarışma sonrası fuarda sergilenen gelinliklerin talep edilmesi durumunda geri gönderimi, karşı ödemeli olarak İZFAŞ tarafından yapılacaktır.
- Yarışmacılar yukarda belirtilen tüm maddeleri ve üretim aşamasında İZFAŞ ve EGSD’ nin herhangi bir sorumluluk taşımadığını baştan kabul etmektedir.
- Final defilesi bitiminde ilk 15 tasarım sergiye konulmak üzere belirtilen yere getirilecek ve tasarımın sorumluluğu ( cansız mankene giydirme, tasarımın zarar görmesini önleme, vb.) yarışmacıya ait olacaktır.
- Yarışmacı kendi tasarımını sergi alanına getirip cansız mankene kendi giydirmekle, fuarın son gününe kadar sergilenmesi ve son günü teslim almak ile sorumludur, teslim alınmaz ise sergilenme süresinden itibaren 10 iş gününden sonra İZFAŞ hiçbir sorumluluk kabul etmemektedir.
- Yarışmacılar, gönderilen paftaları yarışma bitiminden itibaren 10 iş günü içinde geri almalıdırlar, 10 iş günü sonunda alınmayan paftalar imha edilecektir.
- Projeler en geç, 23.09.2022 tarihi saat 17.00’a kadar **elden veya kargoyla** teslim edilecektir.

Yarışmacıların Dosyalarında Bulunması Gerekenler:
- Tasarımın ilham kaynağından ürün haline gelmesini açıklayan ve içeriğinde görünen bölümlerde şantuk, tafta, saten, dantel, tül, organze, iplik, kumaş, boyarmadde, aksesuar ve yardımcı malzeme v.b. renk, teknik çözümleme vs. bilgilerinin yer aldığı genel konsept içindeki en fazla 3 farklı tasarımdan oluşan A3 boyutunda sunum paftası.
- Yarışmacının, tasarımında anlatmaya çalıştığı duygu/düşünceyi ifade eden en fazla 100 kelimeden oluşan A3 boyutunda kavramsal yaklaşım paftası. (Kavramsal yaklaşım tercih doğrultusunda fotoğraflarla da desteklenebilir.)
- Kullanılacak kumaş ve tamamlayıcı aksesuar örneklerinin yer aldığı bir adet A3 boyutunda pafta.

Tasarımların Sunumu ve Teslim Şekli:
- Yarışmacılar, madde 5.1. belirtilen şekilde hazırlanmış tasarımlarını tasarım ile aynı rumuzu taşıyan ve üzerinde büyük harf ile “13. Gelinlik Tasarım Yarışması” ibaresi yazılı A3 boyutunda karton ya da plastik proje çantası içinde teslim edeceklerdir.
- Çizilen tasarımların genel görünümde hatlarının daha belirgin olması ve bu şekilde beyaz perde de projeksiyon sunumunda kolaylık sağlaması için sınır çizgilerinin koyu kalem ile çizilerek konturlemenin iyi yapılması gerekmektedir.
- Çantanın içine ayrıca, tasarım ile aynı rumuzu taşıyan ve üzerinde büyük harf ile yazılmış “13. GELİNLİK TASARIM YARIŞMASI” ibaresi yazılı Kimlik Zarfı koyacaklardır. Kimlik zarfının içinde aşağıdaki bilgi ve belgeler olacaktır: 
    - İnternetten temin edilecek yarışma başvuru formu ve ıslak imzalı taahhütname,
    - Nüfus cüzdan fotokopisi,
    - Son mezun olduğu kuruma ait diploma ya da halen öğrenci ise belgesi,
    - Yarışmacının fotoğraflı özgeçmişi,
    - Tasarımın PDF formatında kaydedildiği CD,( arka fonu beyaz olmalıdır.)


### 13. Gelinlik Tasarım Yarışması Ödülleri
- Birinci: 17.500 TL + IF WEDDING FASHION İZMİR 2023’de Performans Defilesi Organizasyon Hakkı (Ödül İZFAŞ tarafından verilmektedir.)
- İkinci: 15.000 TL (Ödül EGSD tarafından verilmektedir.)
- Üçüncü: 12.500 TL (Ödül İZFAŞ tarafından verilmektedir.)