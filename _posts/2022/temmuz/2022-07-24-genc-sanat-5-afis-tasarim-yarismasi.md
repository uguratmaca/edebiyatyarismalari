---
layout: post
title: "Genç Sanat: 5. Afiş Tasarım Yarışması"
description: "Kültür ve Turizm Bakanlığı 'Genç Sanat: 5. Afiş Tasarım Yarışması' düzenliyor."
category: articles
tags: [eylül 2022, afiş yarışması, üniversite]
lastDate: 1662325200
dateHuman: "05 Eylül 2022"
comTopic: "Bağımlılığa Karşı, Sanatın Gücü"
attendance: "Websitesi"
organizer: "Kültür ve Turizm Bakanlığı"
price: "100 Bin TL'dir."
requirements: "Ülkemiz ve YÖK denkliği olan yurtdışındaki üniversitelerin ön lisans düzeyinde Meslek Yüksekokullarının Grafik Tasarımı Bölümleri, Güzel Sanatlar Meslek Yüksekokulları ve Bilgisayar Teknolojileri Bölümleri ile Güzel Sanatlar Fakülteleri, İletişim Fakülteleri, Görsel İletişim Tasarımı Bölümleri, Sanat ve Sosyal Bilimler Fakülteleri, Sanat ve Tasarım Fakülteleri, Sanat Tasarım ve Mimarlık Fakülteleri, Mühendislik Fakültelerine bağlı Yazılım ve Bilgisayar Mühendisliği Bölümleri ile uygulamalı sanat eğitimi veren Eğitim Fakültelerinin lisans ve lisansüstü düzeyde eğitim gören öğrencilere ve 2021-2022 öğretim yılları içerisinde mezun olmuş T.C. vatandaşı olan herkes katılabilir."
permalink: "genc-sanat-5-afis-tasarim-yarismasi"
image: "https://edebiyatyarismalari.com/images/2022/temmuz/genc-sanat-5-afis-tasarim-yarismasi.jpg"
excerpt:  "Kültür ve Turizm Bakanlığı  <strong> Genç Sanat: 5. Afiş Tasarım Yarışması </strong> düzenliyor."
---

## Genç Sanat: 5. Afiş Tasarım Yarışması
Kültür ve Turizm Bakanlığı **Genç Sanat: 5. Afiş Tasarım Yarışması** düzenliyor.

Katılım Koşulları:
- Yarışma; seçici kurul üyeleri ile birinci derece yakınları dışında ülkemiz ve YÖK denkliği olan yurtdışındaki üniversitelerin ön lisans düzeyinde Meslek Yüksekokullarının Grafik Tasarımı Bölümleri, Güzel Sanatlar Meslek Yüksekokulları ve Bilgisayar Teknolojileri Bölümleri ile Güzel Sanatlar Fakülteleri, İletişim Fakülteleri, Görsel İletişim Tasarımı Bölümleri, Sanat ve Sosyal Bilimler Fakülteleri, Sanat ve Tasarım Fakülteleri, Sanat Tasarım ve Mimarlık Fakülteleri, Mühendislik Fakültelerine bağlı Yazılım ve Bilgisayar Mühendisliği Bölümleri ile uygulamalı sanat eğitimi veren Eğitim Fakültelerinin lisans ve lisansüstü (yüksek lisans, sanatta yeterlik ve doktora) düzeyde eğitim gören öğrencilere ve 2021-2022 öğretim yılları içerisinde mezun olmuş T.C. vatandaşı katılımcılara açıktır.
- Söz konusu katılımcıların 01 Ocak 2023 tarihi itibariyle 35 (otuz beş) yaşını doldurmamış (01.01.1988 ve daha sonra doğmuş olanlar başvurabilir) olması gerekmektedir.
- Önlisans/Lisans eğitimini yukarıda belirtilen fakültelerde tamamlayan ancak lisans/lisansüstü eğitimine farklı fakülte/enstitülerde devam eden kişilerin katılımı ancak hâlihazırda öğrenim gördükleri üniversitelerden güncel öğrenci belgesinin yanında diplomalarının fotokopilerini beyan etmeleri durumunda kabul edilecektir. Ayrıca yukarda belirtilen fakülteler dışında öğrenim gören ancak güzel sanatlar eğitimi veren farklı fakülte ve enstitülerden ders alan öğrenciler transkriptlerini beyan etmek şartıyla yarışmaya katılabilirler.
- Yarışmacılar yarışmaya sadece bireysel olarak katılacaklardır. Her katılımcı herhangi bir yarışmada (sosyal medya, youtube v.b platformlarda düzenlenen yarışmalar da dahil) ödül almamış ya da sergilenmemiş kendilerine ait özgün bir (1) adet tasarım ile katılabilir.
- Başvuru eserinin daha önce sergilendiğinin ve/veya ödül aldığının tespiti halinde ilgili eserin adaylığı/başvurusu derhal iptal edilecektir. Bu hususun ödül kazanıldıktan sonra tespiti halinde aday kazandığı para ödülünü (yasal faizi ile) ve başarı/katılım belgesini iade ile mükellef olacaktır.
- Yarışma neticesinde başarı ödülü, mansiyon ve sergilenmeye uygun görülen afiş tasarımları sergilenecektir.
- Başvuru "e-devlet" bağlantılı **https://gorselsanat.ktb.gov.tr/** yarışma web sitesi üzerinden çevrimiçi yapılacağından alternatif hiçbir gönderi (e-posta, posta, kargo, kurye, elden teslim vb.) kabul edilmeyecektir.
- Her katılımcı mutlaka kendisine ait e-devlet şifresi ile yarışmaya başvurmalıdır. Katılımcılar, başka birine ait e-devlet şifresi ile yarışmaya başvurmaları halinde tasarımlarına bakılmaksızın yarışmadan diskalifiye edileceklerdir. Yine ödül aldıktan sonra böyle bir durum tespit edilirse tasarımcı aldığı ödül ve belgeleri iade edecektir.
- Yarışmaya katılım sağlamak için, 5-26 Eylül 2022 tarihleri arasında yarışma web sitesi üzerinden çevrimiçi başvuru aşamalarının eksiksiz tamamlanmış olması gerekmektedir. Katılımcılar, yükleme sayfasındaki yönergeye uygun biçimde önce üyelik işlemlerini gerçekleştirecek ve katılım formunu eksiksiz doldurarak tamamlayacaklar; sonra gerekli belgeleri ve afiş tasarımlarını yükleyeceklerdir.
- Katılımcılar başvuruyu tamamladıktan sonra, sistem tarafından oluşturulan başvuru numarasının yer aldığı formun çıktısını alarak kendileri muhafaza edecektir. Başvuru formu Bakanlığa gönderilmeyecektir.
- Yarışmaya gönderilecek tasarımlar ve başvuru evrakları, https://gorselsanat.ktb.gov.tr/ yarışma web sitesine yüklenecek olup kargo veya elden teslim kabul edilmeyecektir.
- Katılımcılar başvuru esnasında sisteme, eğitim gördükleri üniversitelerden veya e- devlet uygulamasından güncel (son 6 ay içerisinde) alınmış öğrenci belgesini, 2021-2022 eğitim yılı içerisinde mezun olanlar ise diploma/geçici mezuniyet belgesini yüklemelidirler.
- Tasarımlar dijital ortamda hazırlanmalıdır. Çalışmalar için teknik serbesttir, ancak basım, çoğaltım ve dijital ortamda yayımlamaya uygun olmalıdır. Tasarımlar işletim sistemi sınırlaması olmadan; tasarım yazılımları kullanılarak yapılmalıdır.
- Afiş çalışmalarında renk ve teknik kullanımında herhangi bir sınırlama yoktur. Ancak dört renkli (CMYK) ofset baskı teknolojisi ile elde edilebilen renklerin dışına kesinlikle çıkılmamalıdır.
- Yarışma için hazırlanan tasarım; iki farklı boyutta sisteme yüklenecektir. İlk olarak afişin JPEG formatında küçültülmüş hali yüklenecektir. Dosya, sisteme başarıyla yüklendikten sonra aynı afişin büyük çözünürlüklü PDF dosyası yüklenecektir. Afişin iki farklı versiyonunu yüklemeyen yarışmacılar bir sonraki aşamaya geçemeyeceği gibi seçici kurul değerlendirmesine de katılamayacaklardır.
- Seçici kurulca çevrimiçi ortamda değerlendirilecek afişin dosya boyutu 2 MB'ın altında olacak şekilde JPEG formatında kaydedilmelidir. Tasarımlar öncellikle (50X70 cm) ölçülerinde, 150 dpi çözünürlüğünde olmalıdır.
- Ayrıca afişlerin, sergi için baskı hazırlığı da düşünülerek dijital orijinaller CMYK modunda en az 300 dpi çözünürlükte PDF formatında ve convertlenerek kaydedilmelidir. Sergiye girecek olan eserlerin, fotoblok baskıları Bakanlıkça yapılacaktır.
- Ölçüleri ve formatı uygun olmayan tasarımlar elenmiş kabul edilecektir.
- Yarışmada, sadece belirtilen konuda yapılacak olan afiş çalışmaları değerlendirmeye alınacaktır. Bu anlamda yarışmacıların, yarışma kapsamında belirtilen “Bağımlılığa Karşı, Sanatın Gücü” konusuna çalışmalarında yer vermeleri gerekmektedir. Kavramsal çerçeve dışındaki tasarımlar değerlendirmeye alınmayacaktır.
- Afişlerde görsel tasarımı destekleyen sözel bir mesaj (başlık, slogan, vb.) kullanılabilir.
- Afiş tasarımı içerisinde herhangi bir sponsora ait ticari amaçlı logo veya görsel kullanılmamalıdır. Bunun yanı sıra siyasi, insan haklarına aykırı, cinsellik içeren sembol ve görsel kullanılmamalıdır.
- Afiş tasarımları üzerinde katılımcıya ilişkin isim, logo, tarih vb. işaretler bulunmamalıdır.

### Genç Sanat: 5. Afiş Tasarım Yarışması Ödülleri
- Başarı Ödülü (5 Adet): 9.000 TL
- Mansiyon Ödülü (5 Adet): 5.000 TL
- Sergileme Ödülü (30 Adet): 1.000 TL

### [Başvuru Formu](https://gorselsanat.ktb.gov.tr/?ref=edebiyatyarismalari.com){:rel="nofollow"}{:target="_blank"}{:class="gtag"}