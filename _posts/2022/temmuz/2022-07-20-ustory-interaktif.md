---
layout: post
title: "2. İnteraktif Hikâye Yarışması"
description: "uStory İnteraktif Mesleki Kurgular konulu 2.İnteraktif Hikâye Yarışması düzenliyor."
category: articles
tags: [ekim 2022, hikaye yarışması, genel]
lastDate: 1667163600
dateHuman: "21 Ağustos 2022"
comTopic: "İnteraktif Mesleki Kurgular"
attendance: "Websitesi"
sticky: true
organizer: "uStory"
price: "1750 TL'dir."
requirements: "Yarışmaya Türkiye Cumhuriyeti vatandaşı olan herkes katılabilir."
permalink: "2-interaktif-hikaye-yarismasi"
image: "https://edebiyatyarismalari.com/images/2022/temmuz/interaktif-hikaye-yarismalari.jpg"
excerpt:  "uStory İnteraktif Mesleki Kurgular konulu 2.İnteraktif Hikâye Yarışması düzenliyor."
---

## 2. İnteraktif Hikâye Yarışması
Amaç: İnsan hayatını şekillendiren ve belirleyen çok fazla etmen var. Bunlardan bazıları müdahale alanımızın dışındadır mesela DNA’mız, doğduğumuz tarih ve saat, ana dilimiz. Bir de etki edebildiğimiz büyükçe bir bölge var. Bu alan genellikle içinde bulunduğumuz imkanlar dahilinde davranış, söylem, çabalarımız ve kurduğumuz ilişkiler üzerinden şekilleniyor.  

“Neyi düşüneceğini iyi seç, kelimelerine dönüşür. Kelimeleri iyi seç, davranışlarına dönüşürler. Nasıl davranacağını iyi seç, alışkanlıklara dönüşürler. Alışkanlıklarını iyi seç, kaderin olur.”  

Hemen hemen her birey hayatının belirli dönemlerinde irili ufaklı seçimler yapmak durumunda kalıyor. Ve bu seçimler kaderlerini belirleyebiliyor.  

“Her seçim, aynı zamanda bir vazgeçiştir”  

Bugün siz değerli yazarlardan, belirleyeceğiniz uzmanlık alanında interaktif bir kurgu eser kaleme almanızı istiyoruz. Ana karakterimiz üniversite tercih döneminde bir öğrenci olabileceği gibi, bir doktor, sosyolog, hemşire ya da yazar olabilir. Burada önemli olan şey sizin başınıza gelen ya da yakın çevrenizde gözlemlediğiniz benzer olaylar karşısında yapılan farklı seçimlerin olası sonuçları üzerinden edebi bir zevkle, kurgu eser ortaya çıkartmanız. Eserinizde bir hastanın fişini çekmek gibi ciddi seçimler olabileceği gibi sabah işe giderken kahvenizi nasıl tercih edeceğiniz de olabilir. İlhamınızı yaşantınızda, insanlarda ve kitaplarda bulabileceğinize inanıyoruz. Geniş bir çerçevede olabileceği gibi bir ya da birkaç olay etrafında derinlikli ve detaylı bir eserle yarışmaya katılabilirsiniz. Eğlenceli ve ilginç olayları ve yan karakterleri hikâyenizde görmeyi çok isteriz.  

Unutmadan söyleyelim doktorumuz bir vampir olabilir. Avukatımız zihinleri okuyabilir, yazılımcımız uzaylı olabilir. Eğer bir yazarsa baş karakterimiz geleceği görme yeteneği olabilir. Öğretmenimiz bir peri olabilir, zaten kıymetli öğretmenler öyle değil mi?  

Eserlerinizin, belirleyeceğiniz uzmanlık alanına ilgi duyan ya da duyabilecek kişilere ilham olması dileğiyle.  

### 2. İnteraktif Hikâye Yarışması Koşulları
- Yarışmaya Türkiye Cumhuriyeti vatandaşı olan herkes katılabilir.
- Birden fazla eserle yarışmaya katılım sağlayabilirsiniz. (Ancak en fazla bir ödül alınabilir)
- Yarışmaya katılacak hikâyenin interaktif bir biçimde ele alınması zorunludur. (Örnek interaktif hikâyelere uStory mobil uygulaması üzerinden erişim sağlanabilir) 
- **İnteraktif hikâyeler** en az 4 farklı sonu olmalı ve genel toplamda 3000 kelime üzeri olmalıdır.
- Hikâye yapısı en az 4 seçim yapılacak şekilde oluşturulmalıdır. (Okuyucu okumaya başladıktan sonra herhangi bir sona ulaşmak için en az 4 seçim yapabilmelidir.)
![uStory Ağaç Yapısı](https://edebiyatyarismalari.com/images/2022/temmuz/ustory-agac-yapisi.jpeg)
- Hikâyeler Twine programında yazılmalı ve bu uygulamadan alınan “HTML” uzantılı hikâye dosyası yazar paneli üzerinden iletilmelidir. (Twine program indirme linki: https://twinery.org/)(Twine Tanıtım videosu: https://www.youtube.com/watch?v=wITYovkHaQA&ab_channel=uStory)
- Hikâyelerde tür kısıtlaması yoktur.
- Hikâyeler daha önceden hiçbir yerde (basılı ve dijital olarak) yayınlanmamış, herhangi bir yarışmaya katılmamış ve ödül almamış olmalıdır.
- Hikâyeler özenli bir Türkçe ile yazılmalı, imla kurallarına azami derecede dikkat edilmelidir. Başvurular sadece uStory Yazar Paneli üzerinden yapılacaktır.

#### Jüri ve Halk Oylaması
- Proje ön değerlendirmeleri, ön seçici kurul ve jüri tarafından iki aşamalı olarak yapılacaktır. 
- Ön değerlendirme aşamasında seçilen 20 eser uStory mobil uygulaması üzerinde yayınlanacak ve 30 gün süreyle halk oylamasına sunulacaktır. 
- Halk oylamasında okuyucu hikâyeyi 1-5 yıldız arası puanlar, alınan her yıldız bir puan kabul edilir. Okuyucu 1-5 yıldız arası puanlamanın yanında yazılı bir yorum paylaşırsa, verdiği puan 2 ile çarpılarak genel toplam puana eklenir. (Örnek: Yarışmaya katılan hikâye uStory uygulaması üzerinden 300 okuyucu tarafından yorum yapılmadan sadece 5 yıldız ile oylanmış olsun bu durumda 300 x 5= 1500 puan hikâyenin toplam puanı olur. Eğer 300 yorumsuz 5 yıldızlı oylamaya ek olarak 100 tane 5 yıldızlı yorumlu oylama yapılırsa, Toplam puan (Yorumsuz Oy sayısı) x (Yorumsuz Oy Ortalaması) + (Yorumlu Oy Sayısı) x (Yorumlu Oy Ortalaması) x (2) formülü ile (300 x 5) + (100 x 5 x 2) = 2500 puan alır.)

#### Başvuru
- Proje başvuruları yazar tarafından yapılmalıdır. Birden fazla yazar varsa başvuru bir kişi adına yapılmalıdır. 
- Hikâye sahipleri başvurularını en geç 21 Ağustos 2022 günü saat 18:00’e kadar yapmış olmalıdır.
- Hikâye başvuru sürecinin tamamlanmasının ardından jüri tarafından seçilen hikâye yazarları ile halk oylaması öncesi tekrar iletişime geçilecektir. 
- uStory yarışma takviminde ve yönetmelikte gerekli gördüğü durumlarda değişiklik yapma hakkına sahiptir.

#### Telif Hakları
- “II. İnteraktif Hikâye Yarışması”na katılan hikâyelerin telif hakları (fikri mülkiyet hukukundan kaynaklanan) ihlaller ile ilgili her türlü hukuki ve cezai sorumluk başvuru sahibine aittir. Bu çerçevede yarışmaya katılan her katılımcı, hikâyelerinin 5846 sayılı Fikir ve Sanat Eserleri Kanunu (FSEK) madde 14, 15, 16 manevi hakları ile FSEK madde 21, 22, 23, 24 ve 25’te yer alan işleme, çoğaltma, yayma, temsil, işaret, ses ve/veya görüntü nakline yarayan araçlarla umuma iletim mali haklarının kendisine ait olduğunu kabul, beyan ve taahhüt eder. Aksi durumda katılımcının başvurusu reddedilir ve/veya verilen ödül geri alınır.
- Yarışmaya gönderilen hikâyelerin hukuki ve bilimsel sorumluluğu yazara aittir. Üçüncü kişilerin, telif hakkı konusunda iddia ve talepleri olması durumunda sorumluluk hikâye sahibine aittir.
- Başvuru sahibi, hikâyesinin finale kalması halinde uStory uygulaması üzerinde yayımlanacağını kabul eder. Yarışma sonrası yazar hikâyesini ücretli bir şekilde uygulama üzerinden yayımlayabilir ve satışını yapabilir. Talep etmesi durumunda yayımdan kaldırabilir.

### 2. İnteraktif Hikâye Yarışması Ödülleri
- 2.İnteraktif Edebiyat Hikâye Yarışması’nda; 
    - Birincilik Ödülü: 1000 TL’dir. 
    - İkincilik Ödülü: 500 TL’dir. 
    - Üçüncülük Ödülü: 250 TL’dir.
- İlk 20’ye giren hikâye sahipleri İnteraktif Edebiyat Topluluğuna katılım ve uStory interaktif hikâye yazarı(uStorier) olma hakkı kazanacaktır. 
- Finalistler katılım sertifikası alacaktır. Ayrıca dereceye giren yazarlarımıza başarı sertifikası verilecektir.
- uStorier yazarlar, yarışma sonrası kaleme aldıkları interaktif hikâyeleri ücretli ya da ücretsiz bir şekilde uygulamada kendileri adına oluşturulacak yazar profilinde paylaşabileceklerdir.  

Not: uStorier yazarlar, hikâyelerini ücretli yayınlayarak ve okurlarından bağış toplayarak platform üzerinden gelir elde edebilirler.
Detaylı bilgi almak ve mobil uygulamaya ulaşmak için https://www.ustory.app/ internet sitesine ulaşabilirsiniz.

### [Başvuru Formu](https://ustorier.ustory.app?ref=edebiyatyarismalari.com){:rel="nofollow"}{:target="_blank"}{:class="gtag"}
