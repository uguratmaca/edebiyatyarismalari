---
layout: post
title: "5. Ulusal Fotoğraf Yarışması"
description: "Muğla Büyükşehir Belediyesi '5. Ulusal Fotoğraf Yarışması' düzenliyor."
category: articles
tags: [ağustos 2022, fotoğraf yarışması, genel]
lastDate: 1659646800
hidden: true
dateHuman: "05 Ağustos 2022"
comTopic: "Büyük Taarruz 30 Ağustos Zafer Bayramı"
attendance: "Kargo/Posta/Elden"
organizer: "Muğla Büyükşehir Belediyesi"
price: "34 Bin 500 TL'dir."
requirements: "İsteyen herkes katılabilir."
permalink: "mugla-fotograf-yarismasi"
image: "https://edebiyatyarismalari.com/images/2022/temmuz/mugla-fotograf-yarismasi.jpg"
excerpt:  "Muğla Büyükşehir Belediyesi <strong> 5. Ulusal Fotoğraf Yarışması </strong> düzenliyor."
---

## 5. Ulusal Fotoğraf Yarışması
Muğla Büyükşehir Belediyesi **5. Ulusal Fotoğraf Yarışması** düzenliyor.  

Katılım Koşulları:
- Yarışmaya katılım ücretsizdir.
- Yarışmaya gönderilen fotoğrafların Muğla İli sınırları içerisinde çekilmiş olması zorunludur.
- Her katılımcı en fazla 4 adet Sayısal Renkli veya Siyah-Beyaz eserle yarışmaya katılabilir.
- Yarışma; Muğla Büyükşehir Belediyesi çalışanları, Seçici Kurul üyeleri ve TFSF Temsilcileri ile birinci dereceden yakınları dışında, ülkemizde yerleşik amatör ve profesyonel tüm fotoğrafçıların katılımına açıktır. Haklarında TFSF tarafından verilmiş kısıtlılık kararı devam eden katılımcılar bu yarışmaya katılamazlar.
- Yarışmaya daha önce ya da bu yarışma ile eş zamanlı yapılan TFSF onaylı başka herhangi bir yarışmada ödül alan ya da bu fotoğrafların deklanşör/kadraj farklılığı ve/veya bir kısmının kesilmesiyle oluşturulan veya renk değişiklikleri yapılarak üretilmiş fotoğraflar katılamaz. Aksine davranış kural ihlali sayılır. Fotoğrafın, sergilenmiş veya yarışma organizasyonu dışında yayınlanmış olması ise yarışmaya katılım açısından engel teşkil etmez.
- Fotoğraflara renk, keskinlik, toz alma gibi bazı işlemler yapılması, kontrast ayarları, kabul edilebilir oranda fotoğrafik müdahaleler kabul edilir. Fotoğrafın belgesel yapısı değiştirilmemiş olmalıdır.
- Birden fazla fotoğrafın montajıyla oluşturulan fotoğraflar (kolaj), cep telefonu ile çekilen fotoğraflar ve HDR (High Dynamic Range) uygulanan fotoğraflar kabul edilmeyecektir. İnsanlı veya insansız hava aracı (drone) vb çekilen fotoğraflar yarışmaya kabul edilir. Fotoğraf çekimi için insanlı veya insansız hava araçlarının (Drone) kullanımına ilişkin tüm izin ve sorumluluklar katılımcıya aittir.
- Birden fazla fotoğrafın yan yana getirilip üretilmesiyle oluşturulan panoramik fotoğraflar ancak aynı zaman zarfında çekilen gerçek görüntülerin kullanılması koşuluyla yarışmaya kabul edilir.
- Yarışmacılar, kişisel verilerin Kişisel Verilerin Korunması Kanunu'na uygun olarak işlenmesine ve aktarılmasına yönelik her türlü idari ve teknik tedbiri almakla yükümlüdür. Bu kapsamda gerçek kişiye ait fotoğrafların işlenmesi durumunda kişilerin Kanun kapsamında bilgilendirilmesi ve açık rızasının alınması gereken durumlarda açık rızalarının alınması gerekmektedir. Yarışmaya gönderilen fotoğraflarda görülebilecek insanların fotoğrafının çekilmesine ve bir yarışmaya gönderilmesine; fotoğrafın görsel, internet ve basılı yayın organlarında yayınlanmasına izin verdikleri kabul edilir. Kanun'a uygun şekilde aktarılmayan fotoğraflar hakkında sorumluluk yarışmacıya aittir.
- Katılımcı, yarışma için yüklediği fotoğrafların tümüyle kendisine ait olduğunu ve tüm izinlerinin alındığını kabul, beyan ve taahhüt eder. Başkasına ait görüntüleri olduğu gibi veya kısmen kullanan, yapıt kendisine ait olmadığı halde kendisininmiş gibi göstermeye ve değerlendirme kurulunu yanıltmaya yönelik her türlü müdahale ve değişiklikler kural ihlali sayılır.

Eserlerin İsimlendirilmesi ve Gönderilmesi:
- Yarışma online (çevrimiçi) fotoğraf sistemine göre yapılacağından, alternatif hiçbir gönderi (e- posta, kargo, elden teslim vb.) kabul edilmeyecektir.
- Yarışma fotoğraflarının online (çevrimiçi) olarak gönderilmesi **http://www.tfsfonayliyarismalar.org/** adresinden üyelik ve fotoğraf gönderme yönergeleri takip edilerek gerçekleşecektir.
- İlgili sayfaya fotoğrafları yükleyebilmek için önce üye olunması gerekmektedir. Üyeliğin kesinleşmesi üye olunduktan sonra sistemden e-posta adresinize gelecek aktivasyon linkinin tıklanması ile olacaktır.
- Daha önce üye olanlar eski kullanıcı adı ve şifrelerini kullanacaklardır.
- Katılımda yüklenecek fotoğrafların boyutlandırma ve isimlendirme işlemleri önceden yapılarak dosyalar hazırda tutulmalı ve tek bir oturumda yüklenmelidir.
- Yüklenecek fotoğraflar paspartusuz ve kenar boşluksuz olmalıdır. Fotoğraf üzerinde katılımcının kimliğine ilişkin isim, imza, logo, tarih vb. bilgiler bulunmamalıdır.
- Yarışmaya katılacak fotoğraflar, JPG/JPEG formatında, 72-300 DPI çözünürlükte, 8-12 sıkıştırma kalitesinde kaydedilmeli ve dosyaların boyutları 1 Mb'den az olmamalı, 4 Mb’yi de geçmemelidir.
- Her bir fotoğraf dosyasının ismi maksimum 31 karakter olmalıdır. İsimlendirmede Ç, Ğ, İ, Ö, Ş, Ü, ç, ı, ğ, ö, ş, ü karakterleri kullanılmamalıdır. İngilizce harfler ve alt çizgi (_) kullanılabilir.
ğ. İnternet üzerinden üye olma veya yarışmaya katılma aşamasında sistemden veya kullanıcıdan kaynaklı hatalar oluşması halinde https://tfsfonayliyarismalar.org/tr/sss/kategori/yarisma-katilim-tr adresindeki sıkça sorulan sorular incelenmeli çözüm bulunamıyorsa iletişim formu kullanılarak sorun hakkında detaylı
bilgi verilmesi gerekmektedir. Bu iletişim formu yalnızca olası sorunların çözümüne yönelik kullanılmalıdır. İletişim formu üzerinden fotoğraf gönderilmesi yarışmaya katıldığı anlamına gelmez.
- Eserlerin yüklenmesinden kaynaklanabilecek olası sorunlar için Muğla Büyükşehir Belediyesi sorumlu olmayacaktır.


### 5. Ulusal Fotoğraf Yarışması Ödülleri
- Birinci: 10.000 TL
- İkinci: 7.000 TL
- Üçüncü: 5.000 TL
- Mansiyon: 3.000 TL
- Nevzat Çakır Özel Ödülü: 2.000 TL
- Sergileme (En fazla 30 adet): 250 TL 