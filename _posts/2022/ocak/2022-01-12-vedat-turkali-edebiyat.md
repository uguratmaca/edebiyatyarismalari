---
layout: post
title: "Vedat Türkali Edebiyat Ödülleri 2022"
description: "Atakum Belediyesi 2022 Vedat Türkali Edebiyat Ödülleri başvurularını duyurdu."
category: articles
tags: [şubat 2022, genel, roman yarışması, hikaye yarışması, şiir yarışması, çeviri, kitap dosyası]
comments: true
lastDate: 1646002800
dateHuman: "28 Şubat 2022"
comTopic: "Serbest"
attendance: "Posta"
organizer: "Atakum Belediyesi"
requirements: "İsteyen herkes katılabilir"
permalink: "vedat-turkali-edebiyat-odulleri-2022"
image: "https://edebiyatyarismalari.com/images/2022/ocak/vedat-turkali-edebiyat-odulleri.jpg"
excerpt: "Atakum Belediyesi 2022 <strong>Vedat Türkali Edebiyat Ödülleri</strong> başvurularını duyurdu."
---

## Vedat Türkali Edebiyat Ödülleri 2022
Atakum Belediyesi 2022 **Vedat Türkali Edebiyat Ödülleri** başvurularını duyurdu.  

- Vedat Türkali Edebiyat Ödülleri Atakum Belediyesi tarafından Roman, Öykü, Şiir, İlk Roman ve Çeviri Kurmaca Eser olmak üzere 5 kategoride verilir.
- Ödüller için oluşturulan seçici kurul Doğan Hızlan, Zülfü Livaneli, Deniz Türkali, Kemal Varol, Nedim Gürsel, Sevin Okyay, Ethem Baran, Fuat Sevimay, Şükrü Erbaş ve Yavuz Ekinci’den oluşmaktadır.
- Ödüllere bir takvim yılı (1 Ocak 2021-31 Aralık 2021) içinde yayınlanmış eserler başvurabilir. 
- Seçici kurul eserlerde sadece edebi niteliği gözetir.
- Katılım Koşulları:
    - Ödüle aday olacak eser sahipleri ya da yayınevleri 28 Şubat 2022 akşamına kadar **Vedat Türkali Edebiyat Ödülleri**, Karadeniz mah. Aziziye Cad. No:18 Kat:1 Daire:1 İlkadım/Samsun adresine, hangi kategoriden aday olunduğuna dair imzalı bir yazı, kısa özgeçmiş ve iletişim bilgileri (adres, telefon, e-posta adresi) ile birlikte 10 (on) nüsha kitabı elden, posta ya da kargo ile teslim etmelidir.
    - Şiir Ödülü’nde ‘Toplu Eserler’ başlığı altında şairin tüm şiirlerinin yer aldığı eserler değerlendirmeye alınmayacaktır.
    - Ödüle aday olacak eserin daha önce başka bir ödül almamış olması gerekmektedir. Bu kural Kurmaca Çeviri Eser kategorisi için geçerli değildir.
- Ödüllere adaylık için başvurmamış ancak aynı takvim yılı içinde yayımlanmış eserler arasında değerli ve başarılı bulunanlar Jüri tarafından aday gösterilebilir. İlk olarak ilan edilecek Uzun Liste’de yer alan eserler arasında ödüllere başvurmamış ancak jüri üyeleri tarafından aday gösterilmiş olanlar varsa, uzun liste kamuoyuna açıklanmadan önce bu bilgi yazarlarıyla paylaşılır ve yazılı onayları alınır. Onay vermeyen yazarlar uzun listeden çıkarılır.
- Ön eleme sonrası oluşturulan 10’ar kitaplık Uzun Listeler 28 Mart 2022 tarihinde ilan edilecektir.
- Uzun Listeler’in değerlendirilmesi sonucu oluşacak 5'er kitaplık Kısa Listeler (finalistler) 29 Nisan 2022 tarihinde ilan edilecektir.
- 5 kategorideki ödülleri kazananlar 31 Mayıs 2022 tarihinde ilan edilecektir.
- Ödül töreni Haziran ayının ilk haftasında Atakum Belediyesi’nin duyuracağı bir tarihte yapılacaktır. Ödül, her kategori için özel tasarlanan ödül heykelciği ve ödül madalyonundan oluşmaktadır.