---
layout: post
title: "Kurtuluş Marşı Söz Yarışması"
description: "Altıeylül Belediyesi 'Kurtuluş Marşı Söz Yarışması' düzenliyor."
category: articles
tags: [ağustos 2022, şiir yarışması, genel, balıkesir]
lastDate: 1660856400
dateHuman: "19 Ağustos 2022"
comTopic: "Kuvayi Milliye / Kurtuluş"
attendance: "E-posta"
price: "9 Bin 500 TL'dir"
organizer: "Altıeylül Belediyesi"
requirements: "Yarışmaya Balıkesir‘de yaşayan ve 18 yaşını doldurmuş kişiler katılabilirler."
permalink: "kurtulus-marsi-soz-yarismasi"
image: "https://edebiyatyarismalari.com/images/2022/agustos/kurtulus-marsi-soz-yarismasi.jpg"
excerpt: "Altıeylül Belediyesi <strong> Kurtuluş Marşı Söz Yarışması </strong> düzenliyor."
---

## Kurtuluş Marşı Söz Yarışması
Altıeylül Belediyesi **Kurtuluş Marşı Söz Yarışması** düzenliyor.

Katılım Koşulları:
- Yarışmaya katılmak için, Balıkesir‘de yaşamak ve 18 yaşını doldurmuş olmak gerekmektedir.
- Bir kişi yalnızca 1 (bir) şiir ile yarışmaya katılabilir.
- Birden fazla kişi tarafından ortaklaşa yazılmış şiirler yarışmaya kabul edilmez.
- Metin, şiir türüne uygun biçimde, Türkçe dil kurallarına uygun olarak yazılmalıdır.
- Şiir A4 boyutunda, 12 punto “Times New Roman” yazı karakteriyle yazılmalıdır.
- Şiir uzunluğu 1,5 satır aralığıyla, en az bir (1) A4 sayfa, en fazla iki (2) A4 sayfa olmalıdır.
- Şiirin adı ve şiiri yazan kişinin rumuzu, şiirin başında belirtilmelidir. Şiir üzerinde şair ismi bulunmamalıdır.

Şiir Yarışması Şartnamesi:
- Başvuruların şartnameye uygunluğu, Altıeylül Belediyesi ön inceleme kurulu tarafından format açısından incelenecektir. Yarışmaya uygun bulunmayan eserler, seçici kurul değerlendirilmesine alınmayacaktır.
- Şartnameye uygun olarak ve zamanında teslim edilen aday şiirler ön elemeden geçirilerek, seçici kurul tarafından değerlendirilir. Birincilik, ikincilik ve üçüncülüğe değer görülen kişilere ödülleri, daha sonra duyurusu yapılacak bir törenle verilecektir.
- Yarışmaya eser gönderen her yarışmacı, yarışmaya gönderilen şiirlerin telif haklarının süresiz, bedelsiz ve koşulsuz olarak yarışmayı düzenleyen Altıeylül Belediyesi’ne geçmiş olduğunu kabul etmiş sayılır. Dolayısıyla Altıeylül Belediyesi, yarışmaya katılan şiirler üzerinde süresiz tasarruf yetkisine sahiptir. Ayrıca yarışmaya katılan şiirlerin muhafazası da süresiz ve koşulsuz olarak Altıeylül Belediyesi’ne ait olup; yarışmaya katılanlar tarafından geri istenemeyecektir.
- Yarışmaya katılan eserler, yayınlanmaya değer bulunması durumunda kitap olarak yayınlanacaktır. Ödül alan eserler ile ödül alamayan ve dikkat çeken şiirler de hazırlanacak şiir kitabında yer alabilir.
- Yarışmaya katılan şiirler üzerinde, seçici kurul tarafından gerek görüldüğü takdirde editörlük çalışması yapılabilir, fazla sayıda noktalama ve yazım hatası içeren şiirler değerlendirme dışı bırakılabilir.
- Yarışmaya katılan şiirlerin daha önce düzenlenen benzer yarışmalarda dereceye girmemiş, başkası tarafından yazılmamış, kısmen ya da tamamen başka bir metinden kopya edilmemiş ve daha önce herhangi bir yerde yayınlanmamış olması gerekmektedir. Başvuruda bulunan kişi, şiirin tümüyle kendisine ait, özgün ve başka bir yarışmada ödül alınmadığını kabul ve taahhüt eder. Ödül alan katılımcılardan bu taahhütleri dışında hareket ettiği anlaşılanlardan elde ettikleri ödül ve unvan geri alınır.
- Şiirlerin değerlendirilmesinde konuya bağlılık, Türkçeyi kullanma gücü, kurgu becerisi, yaratıcılık, özgünlük, anlatımda akıcılık, noktalama ve yazım kurallarına uygunluk gibi özellikler aranacaktır.
- Altıeylül Belediyesi’ne son başvuru tarihinden sonra ulaşan şiirler değerlendirmeye alınmayacaktır.
- Yarışma seçici kurulu kararı kesindir, itiraz edilemez.
- Altıeylül Belediyesi, yarışma şartnamesinde değişiklik yapma hakkını saklı tutar.
- Seçici kurul, şiirleri rumuzları ile okuyacak, yazarların gerçek isimleri gizli tutulacaktır.

Şiir Gönderim Koşulları:
- Katılım koşullarının ekinde başvuru formu bulunmaktadır. Başvuruda bulunacakların formu eksiksiz doldurması gerekmektedir.
- Şiir ve Başvuru Formu PDF formatında **marssozuyarismasi@altieylul.bel.tr** adresine eposta ile gönderilecektir.
- Başvuru formu ıslak imzalı olarak taranmalıdır ve PDF formatında yollanmalıdır.
- Yarışmaya katılacak şiirin her sayfası yazarı tarafından paraflanmalıdır ve PDF formatında yollanmalıdır. Şiirin Word formatında bir kopyası da e-posta ile gönderilmelidir.
- E-posta gönderilerinde, iletinin ulaştığına dair teyit e-postası gönderilecektir. Teyit epostası almamış olan yarışmacıların başvurularının ulaşıp ulaşmadığından Altıeylül Belediyesi sorumlu değildir.


### Kurtuluş Marşı Söz Yarışması Ödülleri
- Birinci: 4.000 TL
- İkinci: 2.500 TL
- Üçüncü: 1.500 TL
- Jüri Özel Ödülü: 1.000 TL
- Mansiyon Ödülü: 500 TL