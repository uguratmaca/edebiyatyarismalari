---
layout: post
title: "20. Tudem Roman Yarışması"
description: "TUDEM Yayın Grubu '20. Tudem Roman Yarışması' düzenliyor."
category: articles
tags: [kasım 2022, roman yarışması, genel]
lastDate: 1667250000
dateHuman: "01 Kasım 2022"
comTopic: "Serbest"
attendance: "Kargo/Posta"
organizer: "TUDEM Yayın Grubu"
price: "22 Bin 500 TL'dir."
requirements: "Uyruğu ve öğrenim durumu ne olursa olsun 18 yaşın üzerinde olan ve şartname koşullarına uyan herkes katılabilir."
permalink: "tudem-roman-yarismasi"
image: "https://edebiyatyarismalari.com/images/2022/agustos/tudem-roman-yarismasi.jpg"
excerpt:  "TUDEM Yayın Grubu <strong> 20. Tudem Roman Yarışması </strong> düzenliyor."
---

## 20. Tudem Roman Yarışması
TUDEM Yayın Grubu **20. Tudem Roman Yarışması** düzenliyor.  

2003 yılından bu yana çocuk ve gençlik edebiyatına çağdaş ve özgün eserler kazandırmak amacıyla düzenlenen Tudem Edebiyat Ödülleri, 20. yılında çocuk edebiyatı alanında ve roman dalında verilecektir.

Katılım Koşulları:
- Yarışma tüm yazarlara açıktır. Uyruğu ve öğrenim durumu ne olursa olsun 18 yaşın üzerinde olan ve şartname koşullarına uyan herkes katılabilir.
- Yarışmaya Tudem Yayın Grubu çalışanları, seçici kurul üyeleri ve birinci dereceden yakınları katılamaz.
- Katılımcılar, şartname koşullarını kabul etmiş sayılır. 
- Yarışma dili Türkçedir.
- Yarışma 8-12 yaş grubuna yönelik roman dalında açılmıştır.
- Yarışmaya gönderilen dosya tamamen veya kısmen yayımlanmamış olmalı ve başka bir yayınevi ile yayımlanmak üzere bağlayıcı sözleşmeye tabi olmamalıdır.
- Cinsiyetçi, ırkçı vb. her türlü ayrımcılığa yönelik unsurlar ve nefret söylemi içeren dosyalar elenecektir.
- Başvuru yapacak dosyalar daha önce herhangi bir yarışmadan ödül almamış olmalıdır.
- Sonlanmamış, seri niteliğinde olan dosyalar değerlendirme dışı tutulacaktır.
- Yarışmaya gönderilen dosya özgün olmalı; herhangi bir eseri çağrıştırmamalı, bir eserden kopya bulundurmamalıdır. Özgün
olmadığı seçici kurulca belirlenen dosyalar değerlendirme dışı tutulacaktır.
- Özgün olmadığı, ödüllendirme aşamasından sonra belirlenen eserlerin yazarı, aldığı ödülü %25 fazlasıyla iade etmeyi bu şartnamedeki taahhütnameyi imzalamakla kabul etmiş sayılır. Özgün olmadığı belirlenen eserin sahibi, üçüncü kişilerce açılacak her türlü davanın muhatabı sayılacaktır.
- Ödül almadığı hâlde yayımlanan bir eserin özgün olmadığı belirlenirse ilgili eserin yazarı, Tudem Yayın Grubu'nun uğramış olduğu zararı tazminle yükümlüdür.
- Yarışmaya katılacak dosya, aşağıdaki biçimsel özellikleri taşımalıdır:
    - Bilgisayarda word belgesi olarak A4 boyutunda, üst, alt, sağ ve sol kenar boşlukları 2,5 cm.’yi geçmeyecek şekilde hazırlanacaktır.
    - Eser, Arial ya da Times New Roman yazı fontu, 12 (on iki) punto, 1,5 satır aralığı ile yazılacaktır.
    - Yarışma dosyası, spiral ciltli gönderilmelidir.
    - Dosya, 6 (altı) kopya olarak çoğaltılacak ve her kopyası dosyalanacak, ayrıca bir taşınır belleğe (USB) kaydedilecektir.
    - Yazar, yarışmaya gönderdiği eserin her kopyasına ve bir adet taşınır belleğe (USB), belirlediği bir rumuz verecektir. Rumuz 5 (beş) karakteri geçmeyecek şekilde, anlamlı veya anlam taşımayan sayı ve harflerden oluşmalıdır.
- Eser, 1 Kasım 2022 saat 17:00’ye kadar Tudem Eğitim Hizmetleri San. Tic. AŞ 1476/1 Sk. No:10/51 Alsancak-Konak/İZMİR adresine iadeli taahhütlü **posta veya kargo ile** gönderilecektir. Elden teslim kesinlikle kabul edilmeyecektir. Bu tarihten sonra gelecek eser değerlendirmeye alınmayacaktır. Kargo ve postadaki gecikmeler dikkate alınmayacaktır.
- İnternet yoluyla yapılacak gönderiler kabul edilmeyecektir. 


### 20. Tudem Roman Yarışması Ödülleri
- Birinci: 10.000 TL 
- İkinci: 7.500 TL  
- Üçüncü: 5.000 TL  