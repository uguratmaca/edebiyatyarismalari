---
layout: post
title: "Sabahattin Kudret Aksal Yazın Ödülü"
description: "sabahattin kudret aksal yazın ödülü şiir kitabı yarışması"
category: articles
tags: []
comments: true
---

Başvuru: 31 Ocak 2019. Toplam para ödülü : 6 Bin TLdir.
2018 yılında yayımlanmış şiir kitapları ödül için başvurabilecek. Başvurular değerlendirildikten sonra ödül Sabahattin Kudret Aksal’ın yaş gününde yani 25 Nisan’da sahibine verilecek. 

Yazınımıza kazandırdığı yapıtlar ve yetiştirdiği öğrenciler ile kültür dünyamızda seçkin bir yer tutan Sabahattin Kudret Aksal adına, ailesi tarafından  “Sabahattin Kudret Aksal Yazın Ödülü” oluşturulmuştur. 2019 yılında ödül Şiir dalında verilecektir.
Ödüle, Türkçe yazılmış, 01 Ocak - 31 Aralık 2018 tarihleri arasında bir yayınevi tarafından yayımlanmış şiir kitaplarıyla başvurulabilir. Dosya ya da yazarınca özel olarak bastırılmış kitaplar değerlendirme dışıdır.
Ödüle katılabilmek için 18 yaşını bitirmiş Türkiye Cumhuriyeti vatandaşı olmak, yapıtlarını zamanında ödül sekreterliğine iletmiş olmak gerekir.
Ödül tutarı 6.000 TL.dır. Eray Canberk, Egemen Berköz, Abdülkadir Budak, Adil İzci, Turgay Kantürk, Gonca Özmen, Selçuk Bütün’den oluşan seçici kurul, ödülü en çok iki yapıt arasında paylaştırabilecektir. 
Ayrıca, seçici kurul, yalnızca bir yapıta, gerekçesini belirterek  “Seçici Kurul Özel Ödülü” verebilir. Bu ödül tutarı 1500 TL.dır. Bu ödül için başvurmuş olma koşulu aranmaz. 
Yazar ödüle kendisi başvurabileceği gibi, bilgisi ve izni olması kaydıyla, kitabını yayımlayan yayınevi tarafından da aday gösterilebilir. Ancak, yayınevi ölmüş bir yazarı aday gösteremez. Aday, ödüle katıldıktan sonra yaşamını yitirirse yapıt değerlendirmeye alınır, ödül kazanması durumunda ödül vârislerine iletilir. Seçici Kurul üyeleri de ödüle aday gösterebilirler.
Ödüle gönderilecek kitaplar, 01 Ocak-31 Ocak 2019 tarihleri arasında 8 kopya olarak, ödüle katılmak istendiğine ilişkin imzalı bir belge ve iletişim bilgileri (Telefon, adres, e-posta adresi) ile birlikte aşağıdaki adrese gönderilecektir. Postadaki gecikmeler kabul edilmez. Ödüller, Aksal’ın doğum yıldönümü olan 25 Nisan 2019 tarihinde verilecektir.
Adres:
LÜTFÜ BÜTÜN  (Sabahattin Kudret Aksal Şiir Ödülü)
Bağdat Caddesi Ateş Apartmanı No: 102-12 Fenerbahçe 34726 Istanbul
 (Kitapların gönderim bilgisinin bir elektronik postayla selcukbutun@gmail.com adresine bildirilmesi gerekir.) 

2)	SABAHATTİN KUDRET AKSAL YAZIN ÖDÜLÜ SONUÇLARI

Eray Canberk başkanlığında Egemen Berköz, Abdülkadir Budak, Adil İzci, Turgay Kantürk, Gonca Özmen ve aile adına Selçuk Bütün’den oluşan Sabahattin Kudret Aksal Yazın Ödülü 2019 Seçiciler Kurulu, 28 Mart 2019 tarihinde ikinci kez toplanarak aşağıdaki kararları almıştır:
1)	2019 yılında şiir dalında verilecek ödülü, Seçiciler Kurulunun da yapıt önerebilmesi bağlamında; kurduğu şiir yapısı, dil ve söyleyiş yalınlığı, poetik duruşu, düşünsel derinliği, doğaya ve doğal olana özel dikkati; bu değerlerin yanı sıra kuşağı içindeki konumu ve şiirimizi uluslararası düzeyde temsil becerisiyle, “Giderken Öpmeseydin Keşke” yapıtıyla Gökçenur Ç.’ye,
2)	Seçiciler Kurulu Özel Ödülünün, Sabahattin Kudret Aksal’ın yapıtlarını, yanı sıra dergi ve gazetelerde kalan yazı ve söyleşilerini, soruşturma yanıtlarını bilimsel yol ve yöntemlerle, özveri ve titizlikle yayına hazırlayan Dr. Arif Yılmaz’a sunulmasına karar vermiştir. 
Ödül töreni, Sabahattin Kudret Aksal’ın doğum günü olan 25 Nisan 2019 tarihinde, saat 19.00’da YKY’de yapılacaktır.

Kamuoyuna saygıyla duyurulur.


[Detaylar ve Başvuru için](https://724kultursanat.com/sabahattin-kudret-aksal-yazin-odulu-duzenleniyor/?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}