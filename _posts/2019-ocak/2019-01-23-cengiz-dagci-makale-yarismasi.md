---
layout: post
title: "Cengiz Dağcı Makale Yarışması"
description: "cengiz dağcı konulu makale yarışması"
category: articles
tags: [makale yarışması, nisan 2019]
comments: true
---

Başvuru: 20 Nisan 2019 . Toplam Para Ödülü: 4500 TL.
Konu: Cengiz Dağcı'nın eserleri

Türk Ocakları Bursa Şubesi tarafından ortaöğretim öğrencilerine yönelik olarak meşhur Kırım Tatar yazar Cengiz Dağcı'nın eserleriyle alakalı makale yarışması düzenleniyor.

Yapılan duyuruya göre 2018-2019 öğretim yılı için sosyal bilimler lisesi öğrencilerinin katılımına açık şekilde düzenlenen makale yarışması, yazar Cengiz Dağcı'nın eserlerinden herhangi birisini inceleyip yorumlayarak değerlendirme ve makale formunda düzenlenmesini öngörüyor. 24 Aralık 2018'de yarışma kılavuzunun okullara dağıtıldığını bildiren Türk Ocakları Bursa Şubesi, eserlerin son teslim tarihini 20 Nisan 2019, dereceye giren eserlerin belirlenme tarihini de 1 Mayıs 2019 olarak belirledi. 

Birinci olan esere 2000 tl, ikinci olan esere 1500 tl, üçüncü esere 1000 tl para ödülü verileceği duyurulan yarışmada, dördüncü eserden onuncu esere kadar da mansiyon verileceği, ödül töreninin yeri ve tarihinin ayrıca bildirileceği duyuruldu.

Gönderilecek eserlerin daha önce hiçbir yarışmaya gönderilmemiş olması, düzenleme dahil öğrencilerin kendi ürünü olması şartı aranıyor. A-4 formatında bilgisayara hazırlanmış olan yazının iki nüsha olarak (birinin arkasına yarışmacının okulu, adı-soyadı, sınıfı, telefon numarası, adresi ve e-posta adresi yazılacak) Türk Ocakları Bursa Şubesi'ne gönderilmesi gerekiyor.

Eserlerin Gönderileceği Adres: Türk Ocakları Bursa Şubesi, Kurtoğlu Mahallesi, 1. Yeşil Cadde, 8 A, 16360 Yıldırım-Bursa.

[Detaylar ve Başvuru için](http://old.qha.com.ua/tr/egitim/ortaogretim-ogrencileri-icin-cengiz-dagci-konulu-makale-yarismasi/176300/?utm_source=edebiyatyarismalari.com&utm_medium=affiliate){:rel="nofollow"}{:target="_blank"}