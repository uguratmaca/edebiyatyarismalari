---
layout: post
title: "6. Simit Çay Edebiyat Etkinlikleri Ödüllü Şiir Yarışması"
description: "Simit Çay Edebiyat Etkinlikleri tarafından şiir meraklılarını yazmaya özendirmek amacıyla 6.sı düzenlenen “insan” konulu 2021 Şiir Yarışması başlıyor. Yarışmada “insan”ı temel alan tüm konular ele alınacaktır. Şiirlerin başlıklarında “insan” kelimesinin geçmesi zorunlu değildir. Önemli olan şiirin içerisinde insan temasının işlenmesidir."
tags: [temmuz 2021, genel, şiir yarışması]
comments: true
lastDate: 1625086800  
dateHuman: "1 Temmuz 2021"
attendance: "Web sitesi"
price: "750 TL'dir"
comTopic: "İnsan"
requirements: "İsteyen herkes katılabilir"
permalink: "simit-cay-6-siir-yarismasi"
image: "https://edebiyatyarismalari.com/images/2020/aralik/simit-cay-6-siir-yarismasi.jpg"
excerpt: "Simit Çay Edebiyat Etkinlikleri tarafından şiir meraklılarını yazmaya özendirmek amacıyla 6.sı düzenlenen “insan” konulu 2021 Şiir Yarışması başlıyor. Yarışmada “insan”ı temel alan tüm konular ele alınacaktır. Şiirlerin başlıklarında “insan” kelimesinin geçmesi zorunlu değildir. Önemli olan şiirin içerisinde insan temasının işlenmesidir."
---

## 6. Simit Çay Edebiyat Etkinlikleri Ödüllü Şiir Yarışması
1. Yarışmaya katılan şiirin daha önce herhangi bir yarışmaya katılmamış, herhangi bir süreli yayında veya şiir sitesinde yayımlanmamış olması gerekir. Bunun yanında, kısmen veya tamamen alıntılanmış şiirler de değerlendirme dışı bırakılacaktır.
2. Her yarışmacı, yarışmaya en fazla iki (2) şiirle katılabilir. Şiirlerin dili, Türkiye Türkçesi ile anlaşılabilmesi kaydıyla herhangi bir Türk lehçesi (Azerbaycan Türkçesi vb.) olabilir. Yarışmada konu “insan” olup tarz sınırlaması yoktur. Ayrıca katılımcılardan hiçbir ücret talep edilmeyecektir.
3. Yarışma genel ağ (internet) üzerinden gerçekleştirilecektir. Elden dosya teslimi yapılmayacaktır. Formdaki (*) ile işaretlenen ad, soyad, adres gibi tüm bilgilerin doğru biçimde doldurulması zorunludur. Yarışmada tüm katılımcılar kendi bilgilerini doğru bildirmekle yükümlüdür. Aksi takdirde kazanılan ödül iptal edilecektir.
4. Yarışmaya katılan şiirler yapıt sahibine geri verilmeyecektir. Eserlerden uygun görülenler, herhangi bir telif hakkı iznine gerek kalmaksızın, yapıt sahibinin ismi zikredilmek koşuluyla yarışmayı düzenleyicileri tarafından bir kitapta toplanabilir, dergi, gazete, e-yayın, sosyal medya veya genel ağ sayfasında yayımlanabilir.
5. Yarışmaya katılan eserler üzerinde Seçici Kurul tarafından dil bilgisine ilişkin düzenleme yapılabilir. (Ki ve de bağlacının yanlış yazılması, “herkes”in “herkez” biçiminde bilinçli olmayarak yazılması vb. durumlarda yazım düzeltmesi yapılabilir; estetik kaygılarla yapılan özgün imlaya karışılmaz.)
6. Covid-19 salgını nedeniyle ödül töreni yapılmayacaktır. Bu husustaki işlemler yukarıdaki “ödül töreni” başlıklı bölüm uyarınca yapılacaktır.
7. Etkinlik düzenleyicileri gereken hâllerde yarışma koşullarında değişiklik yapabilir, yarışmayı iptal edebilir, belirli bir sırayı paylaştırabilir [iki birinci seçme gibi (bu durumda bir sonraki sıra belirlenmez)] ya da iptal edebilir. Düzenleyiciler yarışma takviminde her türlü değişikliği yapmaya yetkilidir.
8. Şiir yarışması düzenleme biçimi ve şiirlerin değerlendirilmesindeki tüm yetki seçici kurula aittir.
9. Şiirlerin içeriği ile ilgili bütün sorumluluk eser sahibine aittir. Yarışmaya katılan toplumun genel hassasiyetlerine ve yasalara aykırı eserler değerlendirmeye alınmayacaktır.
10. Yarışma sonucu açıklandıktan itibaren 10 gün içerisinde katılım esnasında beyan edilen e-postaya yonetici@simitcay.com e-posta adresinden gönderilen bildirime yanıt vermeyen -ulaşılamayan- kişilerin ödülleri iptal edilecektir. Bu ödüller bir başkasına devredilmeyecektir.
11. Yarışmaya şiir gönderen şairler bu şartları kabul etmiş sayılacaktır.

### [Başvuru Formu](https://simitcay.com/wp-admin/admin-ajax.php?action=frm_forms_preview&form=2020-siir-yarismasi-simit-cay-edebiyat-etkinlikleri&ip-geo-block-auth-nonce=d9848b5097){:rel="nofollow"}{:target="_blank"}{:class="gtag"}