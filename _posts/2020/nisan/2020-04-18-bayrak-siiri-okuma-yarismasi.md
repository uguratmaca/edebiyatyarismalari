---
layout: post
title: "23 Nisan Adıyaman Bayrak Şiiri Okuma Yarışması"
description: "23 nisan adıyaman bayrak şiiri okuma yarışması, ilkokul yarışmaları, ortaokul yarışmaları"
tags: [nisan 2020, adıyaman, ilkokul, ortaokul, şiir okuma yarışması, 23 nisan]
comments: true
lastDate: 1587502800    
dateHuman: "22 Nisan 2020"
attendance: "Whatsapp"
comTopic: "Arif Nihat Asya’nın ‘Bayrak’ şiiri"
requirements: "Adıyaman'da yaşayan ilkokul ve ortaokul öğrencileri katılabilir"
permalink: "23-nisan-adiyaman-bayrak-siiri-okuma-yarismasi"
image: "https://edebiyatyarismalari.com/images/2020/nisan/bayrak-siiri-okuma-yarismasi.jpg"
---

Koronavirüs tedbirleri kapsamında bu yıl resmi programlarla kutlanamayacak olan 23 Nisan Ulusal Egemenlik ve Çocuk Bayramı dolayısıyla anlamlı bir etkinliğe imza atan Belediyemiz, çocuklar için sosyal medya üzerinden şiir yarışması düzenliyor.  

Koronavirüsten korunmak amacıyla bu yıl şenlik havasında kutlanamayacak olan 23 Nisan Ulusal Egemenlik ve Çocuk Bayramı için anlamlı bir projeyi hayata geçiren Belediyemiz, il merkezinde yaşayan ilk ve ortaokul öğrencilerinin sosyal medya üzerinden katılım sağlayabileceği şiir yarışması düzenliyor.

Öğrencilerin, Arif Nihat Asya’nın ‘Bayrak’ şiiri ile katılabilecekleri ve dereceye girecek olanların çekilişle belirleneceği yarışmayla ilgili bilgi veren yetkililerimiz, “Koronavirüs tedbirleri kapsamında bu yıl, geçmiş yıllarda olduğu gibi şenlik havasında kutlanamayacak olan 23 Nisan Ulusal Egemenlik ve Çocuk Bayramı’nın bir nebze olsun keyif verici şekilde geçmesi için sosyal medya üzerinden bir şiir yarışması düzenlemeye karar verdik. ‘Haydi çocuklar! Şiir sizden hediyeniz bizden…’ sloganıyla başlattığımız yarışmamız il merkezimizde yaşayan ilk ve ortaokul öğrencilerini kapsamaktadır. Yalnızca Arif Nihat Asya’nın ‘Bayrak’ şiiri ile katılım sağlanabilecek olan yarışmamıza katılmak isteyen öğrencilerimiz, 22 Nisan Çarşamba günü saat 15.00’a kadar evlerinde okudukları şiirleri telefonlarını yada tabletlerini yatay şekilde tutacak şekilde videoya alıp, **0 (549) 772 02 02** numaralı WhatsApp hattımıza göndererek katılım sağlamış olabilecekler. En güzel şiirin çekilişle belirleneceği ve birinciye bisiklet, ikinciye tablet, üçüncüye paten seti ve dereceye giremeyen öğrencilerimize de sürpriz hediyelerin dağıtılacağı yarışmamıza katılan öğrencilerimizin, videoyla birlikte ad ve soyadlarını, okullarını, sınıfını ve yaşını da WhatsApp hattımıza yollamaları gerekmektedir. Şartları uyan tüm minik kardeşlerimizi bu anlamlı ve güzel yarışmamıza bekliyoruz” diye konuştu.

## Bayrak Şiiri

Ey mavi göklerin beyaz ve kızıl süsü,
Kız kardeşimin gelinliği, şehidimin son örtüsü,
Işık ışık, dalga dalga bayrağım!
Senin destanını okudum, senin destanını yazacağım.

Sana benim gözümle bakmayanın
Mezarını kazacağım.
Seni selâmlamadan uçan kuşun
Yuvasını bozacağım.

Dalgalandığın yerde ne korku, ne keder...
Gölgende bana da, bana da yer ver.
Sabah olmasın, günler doğmasın ne çıkar:
Yurda ay yıldızının ışığı yeter.

Savaş bizi karlı dağlara götürdüğü gün
Kızıllığında ısındık;
Dağlardan çöllere düştüğümüz gün
Gölgene sığındık.

Ey şimdi süzgün, rüzgârlarda dalgalı;
Barışın güvercini, savaşın kartalı
Yüksek yerlerde açan çiçeğim.
Senin altında doğdum.
Senin altında öleceğim.

Tarihim, şerefim, şiirim, her şeyim:
Yer yüzünde yer beğen!
Nereye dikilmek istersen,
Söyle, seni oraya dikeyim!