---
layout: post
title: "Öğretmenimi Özledim Mektup Yarışması"
description: "öğretmenimi özledim mektup yarışması, mektup yarışmaları 2020"
tags: [nisan 2020, ilkokul, istanbul, mektup yarışması]
comments: true
lastDate: 1587330000    
dateHuman: "20 Nisan 2020" 
attendance: "E-Posta"
comTopic: "Öğretmenimi Özledim"
requirements: "İstanbul’daki tüm ilkokul öğrencileri katılabilir"
permalink: "istanbul-ogretmenimi-ozledim-mektup-yarismasi"
---

Amaç:  
Koronavirüs tedbirleri kapsamında okullarımızdaki eğitime ara vererek uzaktan eğitime geçtiğimiz bu süreçte öğrencilerimizin sosyal, duygusal ve akademik gelişimlerini destekliyoruz. Öğrencilerimizle uzaktan kesintisiz bir biçimde iletişimi sürdüren öğretmenlerimiz ile öğrencilerimizin duygusal bağına katkı sağlamak amacıyla “Öğretmenimi Özledim” konulu mektup yarışması düzenlenmektedir.  


## Mektup Yarışması Katılma Şekli ve Esasları
1. Yarışmaya kabul edilecek mektuplar, “Öğretmenimi Özledim” konulu olacaktır.
2. İçerik yönünden herhangi bir sınırlama yoktur.
3. Mektuplar el yazısı ile okunaklı ve bir sayfayı geçmeyecek şekilde yazılarak fotoğrafı çekilerek gönderilecektir. Öğrenci bilgileri kağıdın ön yüzünde sağ alt kısımda mutlaka yer alacaktır.
4. Başvuruyu yapan öğrenci, eserinin altına aşağıda listelenen bilgileri okunaklı ve silinmeyecek bir şekilde yazmalıdır.
Öğrencinin Adı-Soyadı:  
Okulunun adı:  
İlçesi:  
Telefonu:  
e-Posta adresi  
5. Yarışmaya katılım bireyseldir.
6. Başka yarışmalara katılan eserler bu yarışmaya katılamaz.
7. Her öğrenci, yarışmaya bir eserle katılabilir. 
8. Yarışmaya katılan mektuplar eser sahibine geri verilmeyecektir. Eserlerden uygun görülenler, herhangi bir telif hakkı iznine gerek kalmaksızın, istendiği takdirde yarışmayı düzenleyen kuruluş tarafından bir kitapta toplanabilir, dergi, gazete veya web sayfasında yayımlayabilir.
9. Yarışmaya katılan eserler üzerinde seçici kurul tarafından dilbilgisine ilişkin düzenleme yapılabilir.
10. Sonuç jüri üyelerinin takdir edeceği puanların aritmetik ortalaması ile belirlenecektir.
11. Yazar olarak altında imzası bulunan kişiye ait olmayan, bir yerden tamamen ya da kısmen kopyalanıp yarışmaya gönderilen, çok sayıda yazım hatası içeren ve başvuru tarihinden sonra teslim edilen mektuplar değerlendirmeye alınmayacaktır.
12. Yarışmaya katılan her öğrenci ı mektubun her türlü yayım hakkını İstanbul İl Millî Eğitim Müdürlüğüne ücretsiz olarak devrettiğini kabul ve yayımlanan eser için telif ücreti almayacağını taahhüt eder.
13. Yarışmaya katılan kişiler, şartnameyi kabul etmiş sayılır.

- Öğrenciler yazdıkları mektupları **umudumogretmenim@gmail.com** adresine gönderir.

## Mektup Yarışması Takvimi
1. Yarışmaya katılım için İlçe Millî Eğitim Müdürlüklerince gönderilmiş olan eserler de en geç 20 Nisan 2020 tarihinde mesai bitimine (17.00) kadar ilgili e-posta adresine gönderilmiş olmalıdır.
2. Bu tarihten sonra yapılacak başvurular kabul edilmez.
3. Gerekli görülmesi hâlinde, yarışma takvimi İl Millî Eğitim Müdürlüğü tarafından değiştirebilir.
4. Sonuçlar 23 Nisan 2020 tarihinde duyurulacaktır. 

## Mektup Yarışması Değerlendirme
1. Nihai değerlendirme, İl Millî Eğitim Müdürlüğümüzün belirleyeceği yazar, öğretmenler/akademisyenler tarafından yapılır.
2. Komisyon değerlendirmesinde gizlilik ilkesi esas alınır.
3. Komisyon kararı kesindir, itiraz edilemez, değiştirilemez.
4. Komisyon, kazanan ilk 3 öğrenciyi belirledikten sonra, 3 öğrenciye de mansiyon ödülü verme hakkını saklı tutar.
5. Komisyon aşağıdaki ölçütler çerçevesinde değerlendirme yapacaktır.

## Mektup Yarışması Ödüller
1. Birincilik Ödülü: Paten verilecektir.
2. İkincilik Ödülü: Paten verilecektir.
3. Üçüncülük Ödülü: Paten verilecektir.
4. Mansiyon Ödülü: Paten verilecektir.

Telif ve Kullanım Hakkı, Eserlerin İadesi ve Gösterimi  
1. Yarışma çerçevesinde değerlendirilmek üzere sunulan eserlerin, eser sahipliği hakkı katılımcılara ait olmak üzere, bu eserlerin çoğaltılması, sergilenmesi, farklı iletişim araçlarında kullanılması hakkı herhangi bir bedel ödemeksizin İstanbul İl Millî Eğitim Müdürlüğüne aittir.
2. Yarışmaya katılan tüm eserlerin kullanım hakları, başvuru yapıldıktan itibaren İstanbul İl Millî Eğitim Müdürlüğüne aittir. 
3. Katılımcılar, ödül alan ya da yayınlanmaya değer bulunan eserlerinin kullanım hakkını İstanbul İl Millî Eğitim Müdürlüğüne süresiz olarak verdiğini peşinen kabul eder. Buna bağlı olarak gerek Fikir ve Sanat Eserleri Kanunu, gerekse diğer ilgili mevzuat gereğince yarışmaya gönderdiği eserinin çoğaltma, işlenme, yayma, temsil, umuma iletim, faydalanma ve bunun gibi umuma arzla ilgili bilumum haklarını, İstanbul İl Millî Eğitim Müdürlüğüne verdiğini
kabul eder.