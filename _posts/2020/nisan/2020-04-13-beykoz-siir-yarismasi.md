---
layout: post
title: "Beykoz'un Şiir Hali Şiir Yarışması"
description: "beykozun şiir hali şiir yarışması, şiir yarışmaları 2020, şiir yazmak"
tags: [nisan 2020, beykoz, şiir yarışması]
comments: true
lastDate: 1588194000    
dateHuman: "30 Nisan 2020"
attendance: "E-Posta"
comTopic: "Beykoz’da Zaman, Beykoz’da Bahar ve Beykoz’da Sevgi"
requirements: "16 yaşını dolduran tüm Beykozlular katılabilir"
permalink: "beykozun-siir-hali-siir-yarismasi-2020"
image: "https://edebiyatyarismalari.com/images/2020/nisan/beykozun-siir-hali-siir-yarismasi.jpg"
---

Binlerce yıllık tarihinde unutulmaz şiirlere konu olan Beykoz’un en güzel mısralarla bir kez daha gün yüzüne çıkacağı **Beykoz’un Şiir Hali Yarışması** başladı.
Beykoz Belediyesi ve Beykoz Kent Konseyi tarafından ödüllü açılan yarışma ilçenin doğal, tarihi ve kültürel birikimine dikkat çekmeyi, toplumun dil, edebiyat ve kültürel değerler konusunda bilinçlenmesini, yeni şair ve sanatçıları teşvik etmeyi amaçlıyor.  

Beykoz’un asırlardan gelen değerlerinin şiirlerle mısra mısra dokunacağı, yeni şair ve sanatçıların kendilerini tanıtma fırsatı bulacağı yarışmaya 16 yaşını dolduran tüm ilçe sakinleri başvurabilecek. 
Adaylar yarışmaya “Beykoz’da Zaman”, “Beykoz’da Bahar” ve “Beykoz’da Sevgi” konularını ele aldıkları en fazla 2 şiirle katılabilecek. Şairlerin özgür üretimi göz önüne alınarak şiirlerde şekil, tür ve vezin kullanımı ise serbest bırakıldı.
Şiir sahipleri yarışmaya gönderecekleri eserleri 30 Nisan 2020 Perşembe günü  saat: 23:59’a kadar iletişim bilgileriyle birlikte **kentkonseyi@beykoz.bel.tr** adresine ulaştırmak zorunda.  
Beykoz’u en güzel anlatan şiirlerin ilçenin kültür-sanat belleğine kazandırılacağı yarışmanın birincisine laptop, ikincisine fotoğraf makinesi, üçüncüsüne ise tablet hediye edilecek.  
Yarışmada dereceye giren eserler Beykoz Belediyesi ve Beykoz Kent Konseyi tarafından oluşturulacak seçici kurul tarafından 15 Mayıs 2020 tarihine kadar kurumun sosyal medya hesaplarından ilan edilecek.  
Beykoz’un Şiir Hali Yarışması için fiziksel ortamda ödül töreni yapılmayacak olup ödüller eser sahiplerinin adreslerine kargoyla teslim edilecek.

## Şiir Yarışması Katılım Şartları
- Beykoz ilçesinde ikamet eden, 16 yaşını doldurmuş herkes katılabilir
- Katılım şahsen yapılacaktır
- Bir yarışmacı en fazla 2 şiir ile katılabilir
- Yarışmaya gönderilecek eserlerin daha önce yayımlanmamış, herhangi bir yarışmaya katılmamış veya yayın grubuna gönderilmemiş olması gerekmektedir.
- Şiirler, bilgisayarda "Arial" yazı karakteri ile 12 punto büyüklüğünde 1.5 satır aralığında yazılmalıdır. Sayfa boyutu A4 olmalı ve şiirler 5 sayfayı geçmemelidir.
- Şiirlerde vezin kullanımı, tür, şekil tamamıyla serbesttir.
- Şiirlerin başlık bölümü; üsttte şiir adı, altta yazar adı olacak şekilde düzenlenecektir. Yazar adı bulunmayan şiirler değerlendirmeye alınmayacaktır
- Yarışmaya katılanlar şartname koşullarını kabul etmiş sayılacaktır