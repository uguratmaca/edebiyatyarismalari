---
layout: post
title: "Eskişehir Evde Kal Karikatür Yarışması"
description: "eskişehir evde kal karikatür yarışması, para ödüllü karikatür yarışmaları 2020"
category: articles
tags: [mayıs 2020, genel, eskişehir, karikatür yarışması]
comments: true
lastDate: 1590094800
dateHuman: "22 Mayıs 2020"
attendance: "E-Posta"
comTopic: "Evde Kal"
requirements: "Yarışmaya katılmak için, Eskişehir‘de yaşamak ve 18-35 yaş aralığında olmak gerekmektedir."
hidden: true
permalink: "eskisehir-evde-kal-karikatur-yarismasi"
image: "https://edebiyatyarismalari.com/images/2020/nisan/evde-kal-karikatur-yarismasi-eskisehir.jpg"
---

Karikatür Yarışmasının Amacı:
Evlerinde uzaktan eğitim alan ve Covid-19 tedbirleri sebebiyle evlerinden çıkamayan gençleri üretmeye teşvik etmek.  

## Karikatür Yarışması Katılım Koşulları:
1. Yarışmaya katılmak için, Eskişehir‘de yaşamak ve 18-35 yaş aralığında olmak gerekmektedir.
2. Bir kişi en fazla 2 (iki) karikatür ile yarışmaya katılabilir.
3. Birden fazla kişi tarafından ortaklaşa çizilmiş karikatürler yarışmaya kabul edilmez.

## Karikatür Formatı İle İlgili Koşullar
1. Çalışma karikatür türüne uygun biçimde çizilmelidir.
2. Karikatür A4 boyutunda, serbest teknik ile çizilmelidir.
3. Karikatürü çizen gencin kendisi için seçtiği rumuz ve karikatüre verdiği isim, çalışmanın sağ alt köşesinde yer almalıdır. Örn. Rumuz: Kelebek, resmin ismi
Özgürlük… Jüri karikatürleri rumuzlar ile değerlendirecek, gençlerin isimleri sadece EBB Gençlik Merkezi Biriminde olacaktır.

## Karikatür Gönderim Koşulları:
1. Katılım koşullarının ekinde başvuru formu bulunmaktadır. Başvuruda bulunacakların formu eksiksiz doldurması gerekmektedir.
2. Karikatür ve Başvuru Formu **genckarikatur@eskisehir.bel.tr** adresine e-posta ile gönderilecektir.
3. Karikatür JPEG formatında yüksek çözünürlükte yollanmalıdır.

## Karikatür Yarışması Şartnamesi:
1. Şartnameye uygun olarak ve zamanında teslim edilen aday karikatürler seçici kurul tarafından 18-35yaş kategoride değerlendirilecektir. Kategoride birincilik, ikincilik ve üçüncülüğe değer görülen karikatürler açıklanacaktır.
2. Yarışmaya karikatür gönderen her yarışmacı, yarışmaya gönderilen karikatürlerin Eskişehir Büyükşehir Belediyesi tarafından yayınlanmasına izin vermiş sayılacaktır.
3. Yarışmaya katılan çalışmaların daha önce düzenlenen benzer yarışmalarda dereceye girmemiş, başkası tarafından yapılmamış, kısmen ya da tamamen başka bir
karikatürden kopya edilmemiş ve daha önce herhangi bir yerde yayınlanmamış olması gerekmektedir. Ödül alan katılımcılardan bu taahhütleri dışında hareket ettiği anlaşılanlardan elde ettikleri derece geri alınır.
4. Yarışmanın ön inceleme kurulu Eskişehir Büyükşehir Belediyesi Gençlik Merkezi Birimidir. Seçici Kurul ise konusunda uzman kişilerden oluşturulacaktır. Seçici kurul, karikatürleri rumuzları ile inceleyecek, yarışmacıların gerçek isimleri gizli tutulacaktır.
5. Karikatürlerin değerlendirilmesinde konuya bağlılık, mizah ve kurgu becerisi, karikatür tekniklerine uygunluk, özenli çalışma ve özgünlük gibi kriterlere bakılarak değerlendirilme yapılacaktır.
6. Eskişehir Büyükşehir Belediyesi’ne son başvuru tarihinden sonra ulaşan karikatürler değerlendirmeye alınmayacaktır.
7. Yarışma seçici kurulu kararı kesindir, itiraz edilemez.
8. Eskişehir Büyükşehir Belediyesi, yarışma şartnamesinde değişiklik yapma hakkını saklı tutar.
9. Jüri kararı ile birinci, ikinci ve üçüncü karikatür belirlenecek ve eğer jüri gerekli görürse, mansiyon ödülü unvanı verebilecektir. Yarışmada ödül olarak plaket ve kişiye özel kırtasiye malzemesi (Gencin isminin yazılı olduğu defter. Kalem vb.) hediye edilecektir.

Yarışma Takvimi:
Yarışmanın Başlangıç tarihi; 10 Nisan 2020  
Son Katılım Tarihi: 22 Mayıs 2020 (Saat 17:00)  
Ön İnceleme Tarihi; 22 – 31 Mayıs 2020  
(Format ve katılım şartları açısından değerlendirilecektir.)
Seçici Kurul İnceleme Tarihi; 01 - 19 Mayıs 2020  
Sonuç Açıklanma Tarihi; 20 Haziran 2020  
Ödül Tarihi: Ayrıca duyurulacaktır  

Yarışma Sekretaryası  
Başvuru sahipleri, yarışma koşullarıyla ilgili bilgi almak ya da başvuruların ulaşıp ulaşmadığını kontrol etmek için Eskişehir Büyükşehir Belediyesi Gençlik Merkezi Birimi’ne ait aşağıdaki telefon ve e-posta adresinden iletişim kurabilirler.  
Adı Soyadı: Tayfun TOPRAKCIOĞLU  
Tel: 0 222 230 35 16  
Adres: İstiklal Mh. Şair Fuzuli Cd. No: 40 Odunpazarı / ESKİŞEHİR  
E-Posta Adresi: genckarikatur@eskisehir.bel.tr  