---
layout: post
title: "Kısa Oyun Yazma Yarışması"
description: "9. Uluslararası İzmir Tiyatro Festivali kapsamında TAKSAV Kısa Oyun Yazma Yarışması tertiplenmektedir."
tags: [kasım 2020, tiyatro oyunu yazma yarışması, genel]
comments: true
lastDate: 1605474000
dateHuman: "16 Kasım 2020"
attendance: "Kargo/Posta/E-Posta"
comTopic: "Direnç"
requirements: "İsteyen herkes katılabilir"
permalink: "izmir-tiyatro-oyun-yazma-yarismasi"
image: "https://edebiyatyarismalari.com/images/2020/eylul/uluslararasi-izmir-tiyatro-festivali-kisa-oyun-yazma-yarismasi.jpg"
excerpt: "9. Uluslararası İzmir Tiyatro Festivali kapsamında TAKSAV Kısa Oyun Yazma Yarışması tertiplenmektedir."
---

Amaç:  
- Genç ve yeni tiyatro oyun yazarlarını özendirmek, yeni biçimler, farklı bakış açıları ve alternatif arayışlara yer vermek
- Tiyatro sanatının gelişimine katkıda bulunmak.

## Tiyatro Oyunu Yazma Yarışması Katılım Koşulları
1. Yarışmaya (2. Maddede belirtilen koşul dışında) herkes katılabilir.
2. Yarışmaya TAKSAV Uluslararası **İzmir Tiyatro Festivali** Düzenleme Kurulu’nda görev alan kişiler ve onlarla birinci dereceden kan bağı olan kişiler katılamazlar.
3. TAKSAV Uluslararası Tiyatro Festivali Düzenleme Kurulu’nun Kısa Oyun Yarışması için belirlediği tema: “DİRENÇ”tir.
4. Oyunlar daha önce hiçbir yerde yayımlanmamış, ödül almamış ve oynanmamış olmalıdır.
5. Oyunlar az kişili, fazla dekor gerektirmeyecek ve her alanda (sahne, buluntu mekan, açıkhava gibi) oynanabilecek şekilde düşünülmelidir.
6. Katılımcılar, yarışmaya birden fazla oyunla katılabilir. Grup halinde yazılan oyunlarda da aynı koşul geçerlidir.
7. Oyun metinleri word dosyasında 12 punto, bir buçuk satır aralığı ve Times New Roman ile yazılmış olmalıdır. Oyunlar on beş sayfayı geçmeyecek şekilde kaleme alınmalıdır. Oyunlar 6’şar adet kopya çıktı ve CD formatında çoğaltılacak, ayrıca **taksavizmir@gmail.com** adresine rumuzla e-posta olarak gönderilecektir.
8. Her kopyadaki oyun metninin başında ve oyunun kaydedildiği CD de başvuranının belirlediği bir rumuz yer almalıdır. Rumuz zarfın ve eserin ilk sayfasının sol üst köşesine yazılmalı, Yazarın kimlik bilgilerine oyun metinleri ve CD üzerinde kesinlikle yer verilmemelidir.
9. Katılımcı, her eseri için ayrı bir KİMLİK ZARFI düzenleyecektir. Kimlik zarfının üzerine, eser için kullanılan rumuz ile **TAKSAV “DİRENÇ” TEMALI KISA OYUN YARIŞMASI** ibaresinden başka bir şey yazılmayacaktır. Kimlik zarfının içinde eserin rumuzu-yazarın adı ve soyadı-yazarın doğum tarihi ve yeri, yazarın yasal ikametgâh adresi, telefon ve e-posta gibi iletişim bilgileri ile yazarın kısa biyografisini içeren ayrı bir zarf yer alacaktır ve bu zarf kesinlikle kapatılmış olacaktır.
10. Seçici Kurul’un değerlendirmesi sonucunda belirlenen “En İyi Oyun”, Taksav İzmir tarafından düzenlenen, bu yıl 9.su gerçekleştirilecek olan Uluslararası İzmir Tiyatro Festivali Açılış Töreninde 4 Aralık 2020 tarihinde açıklanacak ve şiltle ödüllendirilecektir. Kazanan eser sahibi Corona Virüs önlemleri kapsamında açılışta bulunamaz ise ödül şilti kendisine kargo yolu ile gönderilecektir.
11. “En İyi Oyun” olarak belirlenen oyun; Seçici Kurul ve TAKSAV’ın vereceği karar doğrultusunda, gerekli sanatsal düzenleme sağlandığı takdirde; ilerleyen Festivallerde sahne, fuaye, açık alan, buluntu mekan vb’ yerlerde sahnelenecektir.
12. “En İyi Oyun” kategorisine ait bir oyun çıkmadığı takdirde, Seçici Kurul, o yıl «En İyi Oyun ödülü» nü vermeyebilir. Böyle bir durumda Seçici Kurul katılımcılar arasından bir oyunu “Övgüye Değer Oyun” olarak tanımlar ve ödüllendirir.
13. Yarışmada “En İyi Oyun” olarak belirlenen oyunun yayın hakkı bir yıl süreyle TAKSAV’a aittir. Bu süre içinde oyunun tanıtım, reklam, sahneleme ve yayın haklarını TAKSAV elinde tutar. Övgüye değer Oyun ödülünde bu madde geçerli değildir.
14. Yarışmaya katılanlar bu şartnamede yer alan bütün hükümleri kabul etmiş sayılır.
15. Yarışmaya son katılım tarihi 20 Kasım 2020’dir. Oyunlar 16 Kasım 2020 günü mesai bitimine kadar, TAKSAV – İZMİR 1427 Sokak No:18 Armağan Apartmanı Kat ; 1 Kahramanlar-İZMİR (554 227 90 05) adresine ulaştırılmalıdır. Hangi nedenle olursa olsun belirtilen tarihten sonra gelecek eserler değerlendirme dışı bırakılır. Posta, kargo vb’inde meydana gelecek gecikme ve kayıplardan TAKSAV sorumlu değildir.

### Seçici Kurul
Orhan Alkaya (Oyuncu, Yazar, Yönetmen, Eğitmen)  
Ahmet Büke (Yazar, Öykücü)  
Mesut Güngör (TAKSAV Toplumsal Araştırmalar Vakfı Temsilcisi)  
Devrim P.Gürbüzoğlu (Oyun yazarı)  
Polat İnangül (Yönetmen, Eğitmen)  
Yaşam Kaya (Sanat Eleştirmeni)  
Kadir Yüksel (Kocaeli Ün. Sahne Sanatları Bl. Öğr. Gör.)
