---
layout: post
title: "1. Gençler Arası Öykü Yarışması"
description: "1. Gençler arası öykü yarışması başlıyooor. 📢 Yakın zamanda hayatını kaybeden usta yazar Asım Gültekin anısına öykü yarışması düzenliyoruz."
tags: [ekim 2020, lise, üniversite, hikaye yarışması]
comments: true
lastDate: 1602709200
dateHuman: "15 Ekim 2020"
attendance: "E-Posta"
comTopic: "Serbest"
requirements: "13-24 yaş aralığındaki gençler katılabilecektir"
permalink: "gencler-arasi-oyku-yarismasi"
image: "https://edebiyatyarismalari.com/images/2020/eylul/bir-sonbahar-oykusu.jpg"
excerpt: "1. Gençler arası öykü yarışması başlıyooor. 📢 Yakın zamanda hayatını kaybeden usta yazar Asım Gültekin anısına öykü yarışması düzenliyoruz."
---

## 1.Gençler Arası Öykü Yarışması Şartları
1. Gençler Arası Öykü Yarışması’na 13-24 yaş aralığındaki gençler katılabilecektir. Yarışma 13-17 ve 18-24 yaş aralıkları olmak üzere iki kategoride gerçekleştirilecektir.
2. Gençler Arası Öykü Yarışması kapsamında yazılacak eserlerde konu sınırlaması bulunmamaktadır.
3. Yarışmaya katılacak eserler her bir kenardan 2,5 cm boşluk sayfa düzeninde, Times New Roman yazı karakterinde, 12 punto, 1,5 satır aralığı ile yazılacak olup (mevcut belgedeki gibi) Word veya Pdf dosyası olarak e-posta ile **genclikyarismalari@gsb.gov.tr** adresine 15.10.2020 tarihine kadar gönderilecektir.
4. Her yarışmacı, yarışmaya en fazla 1 (bir) eser ile katılacaktır.
5. Birden fazla kişi tarafından ortaklaşa yazılmış öyküler yarışmaya kabul edilmez.
6. Eserler en az 3 (üç) en fazla 10 (on) sayfadan oluşacaktır. Kimlik ve adres bilgilerinin bulunduğu ilk sayfa, sayfa sayısına dahil edilmeyecektir.
7. Eserler Türkçe yazılacaktır.
8. Eserin yer aldığı dosyaya yarışmacının adı verilecektir.
9.  Eserin bulunduğu Word veya Pdf dosyasının ilk sayfasında yazarın adı-soyadı, doğum tarihi, telefon numarası ve başvurduğu il (Yarışma başvuru formunu dolduracaktır.) yazılacaktır. 
10. Yarışmada kapsamında yazılan öykülerin intihal (alıntı/kopya durumu) sorgulaması yapılacaktır. Buna ek olarak daha önce herhangi bir yarışmaya katılmış, ödül almış ve herhangi bir yerde yayımlanmış eserler diskalifiye edilecektir.
11. Ödül almaya hak kazanan yarışmacılarından (İlk 3, ilk 10 ve ilk 50) kimlik ibrazı istenecektir. Kişisel bilgilerinde gerçek dışı beyan tespit edilen yarışmacılar diskalifiye edilecektir.
12. Yarışmaya gönderilen öykülerin hukuki ve bilimsel sorumluluğu yazarına aittir. Üçüncü kişilerin, öykünün telif hakkı konusunda iddia ve talepleri olması durumunda sorumluluk öykü sahibinindir.
13. Gençlik ve Spor Bakanlığı, ödül alan ve almayan tüm eserlerin afiş, katalog, broşür, kitap/kitapçık vb. her türlü hakkının kullanılması konusunda yetkili olacak ve bu eserlerin tüm telif haklarına sahip olacaktır.
14. Yarışma sonuçları 22 Ekim 2020 tarihinde Bakanlık resmi sitesi www.gsb.gov.tr adresinden ve sosyal medya hesaplarından yukarıdaki tarihte duyurulacaktır.

### Hikaye Yarışması Ödülleri
1. Gençler Arası Öykü Yarışması’nda yarıştığı kategoride Birinci olanlara Dizüstü Bilgisayar, İkinci olanlara Tablet Bilgisayar, Üçüncü olanlara Akıllı Telefon ödülü verilecektir.
2. İlk üç yarışmacı hariç olmak üzere, yarıştığı kategoride ilk 10’a girme başarısı gösterenlere akıllı saat, yarıştığı kategoride ilk 50’ye girme başarısı gösteren tüm yarışmacılara da 250 TL değerinde kitap hediye kartı verilecektir.