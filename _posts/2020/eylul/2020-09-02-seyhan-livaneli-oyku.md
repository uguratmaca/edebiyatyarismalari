---
layout: post
title: "2021 Seyhan Livaneli Öykü Yarışması"
description: "2021 Seyhan Livaneli Öykü yarışması duyuruldu."
tags: [ekim 2020, genel, hikaye yarışması]
comments: true
lastDate: 1603573200  
dateHuman: "25 Ekim 2020"
attendance: "E-Posta"
comTopic: "Utanmak"
requirements: "Öykü türünde kitabı yayımlanmamış 18 yaş üzeri yazar ve yazar adaylarına açıktır"
permalink: "seyhan-livaneli-oyku-yarismasi-2021"
image: "https://edebiyatyarismalari.com/images/2020/eylul/seyhan-livaneli-oyku-yarismasi.jpg"
excerpt: "2021 Seyhan Livaneli Öykü yarışması duyuruldu."
---

Amaç:  
Edebiyat dünyamıza soluk katabilecek yeni yazarlar ortaya çıkarmak ve Seyhan Livaneli’nin değerli anısını yaşatmak.

## Öykü Yarışması Şartları
- Ödül, öykü türünde kitabı yayımlanmamış 18 yaş üzeri yazar ve yazar adaylarına açıktır. (Diğer türlerde kitabı yayımlanmış olmak, başvurmaya engel değildir.)
- Ödüle, iki öyküyle başvurulur. Öyküler elektronik ortamda veya kağıt baskı olarak yayımlanmamış, başka bir yarışmadan ödül almamış olmalıdır. Ve yarışmanın sonucu açıklanana kadar yayımlanmamalıdır.
- Her biri en fazla 1500 sözcük uzunluğunda iki öykü tek Word dosyası içinde gönderilmelidir.
- Başvuru, adayın kendisi tarafından, **seyhanlivanelioykuyarismasi@edebiyatist.com** e-posta adresine, 25 Ekim 2020 günü, saat 24:00’a kadar gönderilmelidir.
- Başvuru için gönderilen e-posta, iki Word dosyasından oluşmalıdır.
- Birinci dosyada yazarın/adayın adı, iki öyküsünün adları, belirlediği rumuz, adresi, cep telefonu, e-posta adresi ve kısa özgeçmiş bilgisi bulunmalıdır.
- İki öykünün yer alacağı diğer dosyaya yazarın adı yazılmayacaktır.
- Dosyaların her ikisi de, belirlenmiş olan rumuz adıyla kaydedilmiş olmalıdır; “rumuz-1” ve “rumuz-2” biçiminde.
- Düzenleme kurulu, jüri üyelerine, ön elemeden geçen adayların dosyalarını isimsiz iletecektir.
- Düzenleme kurulu, adayların dosyalarını yönetmeliğe uygunluk, özensizlik, belirgin anlatım sorunu, yazım hatası gibi yönlerden inceleyecektir. Yarışmayı düzenleyen kurum ön seçici kurul oluşturma yetkisine sahiptir.
- Ödüle gönderilen öykülerin hukukî sorumluluğu yazarına aittir. İntihal veya üçüncü kişilerin telif hakkı gibi durumlarda, sorumluluk yazara aittir.
- Seçici Kurul: Zülfü Livaneli (Jüri Başkanı), Hakan Akdoğan, Jale Sancak, Gaye Boralıoğlu, Menekşe Toprak, Barış İnce, Zafer Köse
- Seçici Kurul üyelerinin birinci derece yakınları, önceki senelerde ödülümüzü alan ve finale kalan yazarlar ödüle başvuramayacaktır.
- Seçici Kurul’un ödüle değer bulduğu yazarın hazırlayacağı öykü dosyası, Edebiyatist yayınevi tarafından kitaplaştırılacaktır. Finale kalan 5 katılımcının öyküleri ise saygın edebiyat dergilerinde yayımlanacaktır.
- Kazanan, 10.01.2021 günü açıklanacak ve 22.01.2021’de (Seyhan Livaneli’nin doğum günü) ödül töreni düzenlenecektir.
