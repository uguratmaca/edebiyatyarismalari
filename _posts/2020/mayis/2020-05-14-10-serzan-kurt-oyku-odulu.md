---
layout: post
title: "10. Şerzan Kurt Öykü Yarışması"
description: "10. Şerzan Kurt Öykü Ödülü, Öykü Yarışması Batman Eğitim-Sen şubesi tarafından düzenlenmektedir."
tags: [eylül 2020, genel, hikaye yarışması]
comments: true
lastDate: 1600117200    
dateHuman: "15 Eylül 2020"
attendance: "E-Posta"
requirements: "İsteyen herkes katılabilir."
permalink: "10-serzan-kurt-oyku-yarismasi"
image: "https://edebiyatyarismalari.com/images/2020/mayis/10-serzan-kurt-oyku-odulu.jpg"
---

BATMAN - Muğla'da Kürt öğrencilere yapılan saldırı sırasında polis kurşunuyla yaşamını yitiren Şerzan Kurt adına düzenlenen öykü yarışmasının onuncusu için başvurular başladı.  

Eğitim ve Bilim Emekçileri Sendikası (Eğitim Sen) Batman Şubesi tarafından her yıl organize edilen Şerzan Kurt Öykü Ödülü Yarışması'nın bu yıl 10'uncusu düzenlenecek. 11 Mayıs 2010 tarihinde Muğla Üniversitesi'nde Kürt öğrencilere yapılan saldırı sonrası çıkan olayda polis kurşunu ile öldürülen İktisadi ve İdari Bilimler Fakültesi İşletme Bölümü İkinci sınıf öğrencisi Şerzan Kurt anısına düzenlenen öykü yarışmasına başvurular başladı. Eğitim Sen Batman Şubesi'nden yapılan açıklama ile yarışmanın takvimi duyurulurken, yarışmanın amacı ise “edebiyata özgün yapıtlar kazandırmak ve Türkiye’de yaşanan insan hakları ihlallerine dikkat çekmek" olarak açıklandı.  
  
İki dilde yapılacak öykü yarışmasında Kürtçe öykülerin seçici kurulunda Umran Aran, Gulgeş Deryaspî, Çorê Arda, Yıldız Çakar, Mem Zinîstanî ve Omer Kurt; Türkçe öykülerin seçici kurulunda ise Ayşegül Tözeren, Gazme Güler, İrem Uzunhasanoğlu, Menekşe Toprak, Şengül Can ve Nejla Kurt yer alıyor.
 
## Öykü Yarışmasının Katılım Koşulları
- Katılımcılar daha önce herhangi bir yerde (kitap, dergi, internet vs.) yayımlanmamış ve ödül almamış bir öyküyle yarışmaya katılabilirler. 
- Yarışmanın dili Kürtçe ve Türkçedir. Her dilde ayrı ödül verilecektir. Jüri uygun gördüğünde ödülü paylaştırabilecektir.
- Öykü, özgeçmiş, iletişim bilgileri ve fotoğrafı da içeren bir maille **serzankurt2011@gmail.com** adresine gönderilmelidir. Son katılım tarihi: 15 Eylül 2020’dir
- X. Şerzan Kurt Öykü Ödülü’nün sonuçlanmasının ardından hazırlanacak kitapta Seçici Kurul’un uygun göreceği eserlere yer verilecektir. Yarışmaya eser gönderenler bu hükmü kabul etmiş sayılacaktır.
- Sonuçlar basın yoluyla açıklanacak olup,  ödüller 9 Kasım 2020’de gerçekleştirilecek bir etkinlikle verilecektir.
- Ödül, kurum tarafından verilecek bir plakettir. Para ödülü verilmemektedir.