---
layout: simple
title: "Ömer Seyfettin 100. Yılı Anısı Hikaye Yarışması Sonuçları"
description: "ömer seyfettin hikaye yarışması sonuçları, öykü yarışması sonuçları"
category: articles
tags: [sonuç, ömer seyfettin]
comments: true
hidden: true
permalink: "omer-seyfettin-hikaye-yarismasi-sonuclari-2020"
image: "https://firebasestorage.googleapis.com/v0/b/edebiyat-yarismalari.appspot.com/o/omer-seyfettin-anisi-hikaye-yarismasi-2020.jpg?alt=media&token=8838d888-aa14-473a-8df2-858371d3eb27"
---

Yarışmada; Ortaöğretim Öğrencileri Kategorisinde 215 hikaye, Yükseköğretim Öğrencileri (Ön lisans, Lisans ve Lisansüstü ) Kategorisinde 63 hikaye, üyeler katagorisinde Türk Eğitim-Sen ve Türkiye Kamu Sen’e bağlı sendikaların üyeleri 392 hikaye olmak üzere toplam 670 hikaye değerlendirmeye alındı. Ömer Seyfettin’i hatırlayıp, O’nun fikirlerini hatırlatmanın ya da  anılarını yaad etmenin, aynı zamanda da yeni hikayeleri ve hikayecilerimizi Türk edebiyatına kazandırmanın amaçlandığı yarışmada, jüri üyeleri hikayeleri hummalı bir çalışma ile titizlikle inceledi.  

Hikayeleri değerlendiren jürimiz şu isimlerden oluşmaktadır: Yazar-Şair Yahya AKENGİN, Ankara Hacı Bayram Veli Üniversitesi Öğretim Üyesi Prof. Dr. Ayfer YILMAZ, Ankara Hacı Bayram Veli Üniversitesi Öğretim Üyesi Doç. Dr. Fatih SAKALLI, Türk Eğitim-Sen Merkez Kadın Komisyonu Başkanı Türk Dili Edebiyatı Öğretmeni Firdes IŞIK ve Gazi Üniversitesi Türk Dili Bölümü Öğretim Üyesi Doç. Dr. Yılmaz YEŞİL.  

Buna göre; Ortaöğretim Öğrencileri Kategorisi’nde Ülkü Sena Köktepe’nin ‘Son Uyku’ isimli hikayesi birinci, Bengül Kartal’ın ‘İki Damla Yaş’ isimli hikayesi ikinci, Aslıhan Doruk’un ‘Ebedi Yiğit, Adı Yok Şehit’ isimli hikayesi ise üçüncü oldu. Ortaöğretim kategorisi jüri teşvik ödülünü ise, Hatice Rumeysa Kahraman’ın ‘Yalnız Şair’ isimli hikayesi almaya uygun görüldü.  

Yükseköğretim Öğrencileri Kategorisinde Selahattin Eğe’nin ‘Akıbet’ isimli hikayesi birinci, Deniz Buğra Çarboğa’nın ‘Ulak’ isimli hikayesi ikinci, Ceren Türkkan’ın ‘Merdümgiriz’ isimli hikayesi ise üçüncü oldu. Yükseköğretim Kategorisi Jüri Teşvik ödülünü ise Çağla Aksan’ın ‘Lavinia’ isimli hikayesi almaya uygun görüldü.  

Türk Eğitim-Sen ve Türkiye Kamu-Sen’e bağlı sendika üyeleri kategorisinde birinci olan ise Mehmet Kılıç’ın ‘Anadolu’ isimli hikayesi oldu. Aynı kategoride Rizvan Yıldızhan’ın ‘Adamın Mevsimleri’ adlı hikayesi ikinci, Mirac Furkan Bayar’ın ‘Alınyazı Saatleri’ hikayesi ise üçüncü oldu. Üyeler Kategorisi Jüri Teşvik Ödülünü ise, Onur Ünlütürk’ün ‘Emanet’ isimli hikayesi almaya uygun görüldü.  

Dereceye girenlere ödülleri törenle verilecektir. Ödül töreninin tarihi ve yeri daha sonra duyurulacaktırKonuyla ilgili bir açıklama yapan Türk Eğitim-Sen Genel Başkanı Talip GEYLAN şunları kaydetti: “Milli edebiyat akımının öncü yazarlardan, şairliğiyle de adından söz ettiren, aynı zamanda asker ve öğretmen kimliğine de sahip olan Ömer Seyfettin anısına düzenlediğimiz hikaye yarışmasına katılan herkese ayrıca jüri üyelerine ve Türk Eğitim-Sen teşkilatlarına teşekkür ederiz.  

Bilindiği gibi, Ömer Seyfettin, hikayelerin öncü ismidir, aynı zamanda da edebiyatta Türkçülük akımının kurucularından olmuştur. Onun eserleri halen günümüzde çok önemli yer tutmaktadır. Günümüze kadar ulaşan, severek okunan eserlerinde birçok toplumsal ve sosyal olaya değinmiş, vatan sevgisini işlemiş, Türk kimliğini, milliyetçi duyguları ön plana çıkarmış, yalın anlatımıyla tanınan ve döneminde fikri ve sanatsal açıdan yol gösterici bir isim olmuştur. Ant isimli hikayesinde arkadaşlık, dayanışma, fedakarlık, Kütük isimli hikayesinde mertlik, kahramanlık ve cesaret, Çakmak adlı hikayesinde dürüstlük, haysiyet, şeref konuları işlenirken, en ünlü eseri olan ve ilkokuldan itibaren çocuklarımıza okuttuğumuz Kaşağı adlı eserinde ise yalan ve iftiranın ömür boyu sürecek fenalıklara yol açtığı işlenmiştir Kısa ömrüne onlarca eser sığdıran ve Türk kültürünü, kimliğini eserleri üzerinden gelecek nesillere aktarmaya çalışan Ömer Seyfettin’i ölümünün 100. Yılında minnetle ve rahmetle anıyor, edebiyatımıza sağladığı katkılardan dolayı sonsuz şükranlarımızı sunuyoruz.  

Türk Eğitim-Sen olarak bu değerli yarışmayı düzenlemenin mutluluğunu ve gururunu yaşıyoruz. Ülkemizde etkisini gösteren pandemiye rağmen yoğun ilginin olduğu yarışmayı sonuçlandırmış olmamız çok önemlidir. Yarışmada dereceye giren tüm arkadaşlarımıza, ses bayrağımız Türkçe’ye ve Türk kültürüne kazandırdıkları kıymetli eserler için teşekkürlerimizi sunuyoruz. Edebiyatın toplumların çağ atlamasında mihenk taşı olduğu göz önüne alındığında, bu arkadaşlarımızın hikayeleri edebiyat hayatımıza önemli katkılar sağlayacaktır.  Bu yarışma vesilesiyle Türk diline ve Türk Edebiyatına bir tuğla bile koyabildiysek ne mutlu bize, ne mutlu yarışmacılarımıza.”  

| Kategori | Sıra | Ad Soyad | Okul/Şube | Hikayenin Adı |
|-------|-------|--------|---------|---------|
| Ortaöğretim | 1. | Ülkü Sena KÖKTEPE | Amasya Lisesi - AMASYA | Son Uyku |
| Ortaöğretim | 2. | Bengül KARTAL | Şehit Mustafa Serin Fen Lisesi – Edremit/BALIKESİR | İki Damla Yaş |
| Ortaöğretim | 3. | Aslıhan DORUK | Çivril Mesleki Teknik Anadolu Lisesi- Çivril/DENİZLİ | Ebedi Yiğit, Adı Yok Şehit |
| Ortaöğretim | Jüri Teşvik | Hatice Rumeysa Kahraman | Osmancık Cumhuriyet Anadolu Lisesi – Osmancık/ÇORUM | Yalnız Şair |
| Yükseköğretim | 1. | Selahattin EĞE | Eskişehir Osmangazi Üniversitesi - ESKİŞEHİR | Akıbet |
| Yükseköğretim | 2. | Deniz Buğra ÇARBOĞA | Çukurova Üniversitesi - ADANA | Ulak |
| Yükseköğretim | 3. | Ceren TÜRKKAN | Hacettepe Üniversitesi- ANKARA | Merdümgiriz |
| Yükseköğretim | Jüri Teşvik | Çağla AKSAN | Pamukkale Üniversitesi - DENİZLİ | Lavinia |
| Üyeler | 1. | Mehmet KILIÇ | Mersin 1 No’lu Şube | Nanadolu |
| Üyeler | 2. | Rizvan YILDIZHAN | Adana 1 No’lu Şube | Adamın Mevsimleri |
| Üyeler | 3. | Mirac Furkan BAYAR | Erzurum 1 No’lu Şube | Alınyazı Saatleri |
| Üyeler | Jüri Teşvik | Onur ÜNLÜTÜRK | Giresun Şube | Emanet |
{:.table-striped}