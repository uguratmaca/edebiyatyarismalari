---
layout: post
title: "Alemlere Rahmet Kısa Film, Senaryo, Animasyon, Belgesel Yarışması"
description: "para ödüllü senaryo yarışması, kısa film yarışması"
category: "senaryo-yarismasi"
tags: [ekim 2020, genel, senaryo yarışması, kısa film yarışması]
comments: true
lastDate: 1588539600    
dateHuman: "31 Ekim 2020"
price: "100 Bin TL'dir"
attendance: "Websitesi"
comTopic: "Aile: Dünyadaki Cennet"
requirements: "Yarışmaya yurt içinden ve yurt dışından tüm senaristler katılabilir."
image: "https://edebiyatyarismalari.com/images/2020/mart/alemlere-rahmet-kisa-film-senaryo-belgesel-animasyon-yarismasi.jpg"
---

Tema:  
Her yıl insanlığın ihtiyaç duyduğu bir alan ve meseleyi gündem etmeye çalışan proje, bu yıl teknoloji çağının tehditleri ile karşı karşıya kalan, toplumu oluşturan en önemli yapı taşı AİLE’yi “Dünyadaki Cennet” sloganı ile gündem etmeye çalışacaktır.
6.yılında “AİLE” teması ile bu çerçevede üretilecek eserleri kabul edecek olan Alemlere Rahmet Uluslararası Kısa Film Yarışması; Kısa Film, Kısa Senaryo ve Kısa Animasyon kategorilerine bu yıl Kısa Belgesel’i de ekleyerek, Ulusal ve Uluslararası 2 ayrı bölümde 8 ayrı esere toplamda 100.000 Türk Lirası ödül verecektir.  

Amaç:  
05 Aralık 2020'de galası gerçekleştirilecek olan “6. Uluslararası Alemlere Rahmet Senaryo Yarışması” çerçevesinde Peygamber Efendimiz Hz. Muhammed (sas) adına O’nun hayatının ve getirdiği evrensel mesajların gündeme alınması, sinema sektöründe bir farkındalık oluşturularak kısa metrajlı filmler için senaryo üretilmesi ve bu niyetteki insanların desteklenmesi amacıyla Siyer Vakfı tarafından kısa film senaryo yarışması tertip edilmiştir.  

## Senaryo Yarışması Şartnamesi
1. Senaryo Yarışması kısa film senaryolarını kapsar. Hiçbir sınırlama söz konusu değildir. Sadece bu yıl için ilan edilen konsepte uygun olması gerekmektedir. Senaryo Yarışması başvuruları 18 Şubat 2020 tarihinde başlar, 31 Ekim 2020 tarihinde sona erer. Senaryo yarışmasında dereceye girenlerin ödülleri Uluslararası Alemlere Rahmet Kısa Film Yarışması Gala ve Ödül Töreninde takdim edilir. Senaryo Yarışmasına katılmak, Kısa Film Yarışmasına katılmaya engel değildir.
2. Yarışmaya yurt içinden ve yurt dışından tüm senaristler katılabilir.
3. Yarışmacılar birden fazla eserle yarışmaya başvurabilir fakat her bir senaryo için ayrı başvuru formu doldurulması gerekmektedir.
4. Daha önce ulusal ya da uluslararası başka festivallere/yarışmalara katılmış olmak Alemlere Rahmet Uluslararası Senaryo Yarışması’na katılmaya engel değildir.
5. Daha önce Alemlere Rahmet Uluslararası Kısa Film Yarışması’na başvurmuş yönetmenler aynı eserin senaryosu ile tekrar yarışmaya katılamazlar.
6. Yarışmaya katılımlar yarışmanın web sayfasındaki (http://www.alemlererahmetfilm.com) online başvuru bölümünden 31 Ekim 2020 tarihine kadar yapılacaktır
    - Senaryo Yarışması başvurusunda istenen materyaller:  
        - Senaryo metni (Word formatında)
        - Senaristin fotoğrafı (300dpi)
7. İstenen materyaller yarışmanın web sitesinden eksiksiz olarak ulaştırılmalıdır. Aksi takdirde başvuru tamamlanmamış sayılacaktır.
8. Uluslararası Alemlere Rahmet Senaryo Yarışması Organizasyon Komitesi’nde çalışanlar ile çalışanların birinci dereceden akrabaları yarışmaya katılamazlar.
9. Başvuru şartlarını yerine getirmeyerek yarışma dışı kalan veya yarışacak eserlerin sahipleri herhangi bir ücret talebinde bulunmayacaklarını şimdiden kabul ve taahhüt ederler.
10. Yarışmaya başvuran eser sahipleri senaryolarını son başvuru tarihinden sonra yarışmadan çekemezler.
11. Alemlere Rahmet Uluslararası Senaryo Yarışması Organizasyon Komitesi bu yönetmelik ve yarışmaya katılma koşullarında değişiklik yapma hakkına ya da ek koşullar talep etme hakkına sahiptir. Bu durumda yarışmacılara gereken uygun süre verilebilir.
12. Alemlere Rahmet Uluslararası Senaryo Yarışması Organizasyon Komitesi’nin, yarışmacıların yarışma koşullarını ihlali ya da eşdeğer bir neden ya da şüphe halinde senaryo/senaryoları yarışmanın dışında tutma hakkı saklıdır.

[Başvuru Adresi](http://www.alemlererahmetfilm.com/basvuru/?ref=edebiyatyarismalari.com){:rel="nofollow"}{:target="_blank"}