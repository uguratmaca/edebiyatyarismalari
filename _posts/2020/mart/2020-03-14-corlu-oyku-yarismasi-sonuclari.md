---
layout: simple
title: "Çorlu Öykü Yarışması Sonuçları"
description: "Çorlu Belediyesi tarafından düzenlenen Çorlu konulu öykü yarışması sonuçlandı."
category: articles
tags: [sonuç 2020]
comments: true
hidden: true
image: "https://edebiyatyarismalari.com/images/2020/mart/corlu-oyku-yarismasi-sonuclari.jpg"
---

Çorlu Belediyesi tarafından 14 Ocak 2020 tarihinde başlatılan "Çorlu" konulu öykü yarışması sonuçlandı. Dereceye girenlere ödüllerini Çorlu Belediye Başkanı Ahmet Sarıkurt takdim etti.  

Çorlu Belediyesi tarafından 14 Ocak - 20 Şubat 2020 tarihleri arasında yazmayı kendine amaç edinen ve kendi bu yönde geliştirmek isteyenlerin Çorlu'ya bakışlarını yansıtan hikâyelerini toplumla paylaşmalarına aracı olmak, genç ve yetişkinlerin çalışmalarını desteklemek ve geleceğin yazarları olacak yeteneklerin keşfedilmesini sağlamak amacıyla düzenlenen "Çorlu" konulu öykü yarışmasında dereceye girenler belli oldu.  

Belediye Başkan Yardımcıları, jüri üyeleri ve dereceye giren öykü yazarlarının katılımıyla gerçekleştirilen ödül töreninde konuşan Çorlu Belediye Başkanı Ahmet Sarıkurt, "Çorlu sokaklarında yaşanmış gerçek veya gerçek olmayan hikâyelerden oluşan Çorlu'muza dair öykülerini bizlerle paylaşan tüm katılımcılara sonsuz teşekkürler. Dereceye giren Özcan Evrensel, İnci Bengü Karagöz ve Özgün Mert ile Jüri Özel Ödülü sahibi Hamza Dereli'yi kutluyorum.  

Strateji Geliştirme Müdürlüğümüz tarafından düzenlenen bu yarışma ile umarım geleceğin yazarları olacak yetenekleri cesaretlendirmiş ve bir köşede saklı kalmış hikâyelerine tercüman olabilmişizdir. Emek veren ve yarışmamıza katılan herkese tekrar teşekkür ediyorum." dedi.  

Başkan Sarıkurt'un konuşmasının ardından "Kendini Evinde Hissetmek" adlı öyküsüyle birinciliği elde eden Özcan Evrensel'e, "Oturur Simit Yeriz Parkta" adlı öyküsüyle ikinci olan İnci Bengü Karagöz'e, "Kırmızı Sarı" adlı öyküsüyle üçüncü olan Özgün Mert ile "Umut Çorlu’da” adlı öyküsüyle Jüri Özel Ödülünü kazanan Hamza Dereli'ye ödüllerini takdim ederken jüri üyeleri Ayşe Taşralı Erdoğan, Emel Sarıkurt, Haluk Ecevit ve Vildan Baloğlu'na da katkılarından ötürü teşekkür belgelerini sundu.