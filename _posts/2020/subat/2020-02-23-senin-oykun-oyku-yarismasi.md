---
layout: post
title: "Senin Öykün Öykü Yarışması"
description: "kaplan okulları senin öykün öykü yarışması, ödüllü yarışmalar 2020, hikaye yazma yarışması"
category: articles
tags: [şubat 2020, ortaokul, bursa, hikaye yarışması]
comments: true
lastDate: 1582837200    
dateHuman: "28 Şubat 2020"
comTopic: "Teknolojinin İnsan İlişkilerine Etkileri"
attendance: "Websitesi"
requirements: "Bursa genelinde 2019-2020 eğitim-öğretim yılı içerisinde 5, 6, 7 ve 8. sınıflarda okuyan öğrenciler yarışmaya katılabilir."
image: "https://edebiyatyarismalari.com/images/2020/subat/bursa-senin-oykun-oyku-yarismasi.jpg"
---

Teknoloji, hayatımızın vazgeçilmez unsurlarından biridir. Hayatımızın hemen her alanında teknoloji karşımıza çıkar. Teknolojik gelişmelerden en çok etkilenen ögelerden biri de insan ilişkileridir. Şüphesiz bu etkilerin olumlu ve olumsuz yönleri vardır.  

Bursa Kaplan Okulları olarak düzenlediğimiz il geneli  “Senin Öykün” yarışmasının konusunu “Teknolojinin İnsan İlişkilerine Etkileri” olarak belirledik.

Ülkemizdeki  5, 6, 7 ve 8. sınıf öğrencilerini bilinçlendirmek, onlara toplumsal farkındalık kazandırmak, teknolojinin insan ilişkileri üzerinde olumlu ve olumsuz etkilerini kavratmak üzere yarışmacılardan bu konuda öykü yazmalarını isteyeceğiz. Bu konu çerçevesinde öğrencilerin yaratıcı yazma dil becerilerini geliştirmelerine fırsat tanıyacağız.

Ödüllü yarışmamızın ön seçici kurulu Bursa Kaplan Okulları Türkçe Bölümü öğretmenlerinden oluşacaktır. Ön seçici kurulun elemesinden geçerek finale kalan öyküler, ünlü yazarlardan oluşan asıl jürinin değerlendirmesinden geçecektir. 5 ve 6. sınıflar kendi aralarında, 7 ve 8. sınıflar kendi aralarında değerlendirilecektir.

## Öykü Yarışması Koşulları
1. Bursa genelinde 2019-2020 eğitim-öğretim yılı içerisinde 5, 6, 7 ve 8. sınıflarda okuyan öğrenciler yarışmaya katılabilir.
2. Bir öğrenci yalnızca bir adet öykü ile katılabilir.
3. Gönderilen metin, öykü türünde olmalıdır.
4. Öykü, word dosyasında “calibri” yazı karakterinde 12 punto ve 1,5 satır aralığı ile yazılmalıdır.
5. Öykü; en az bir, en fazla altı sayfa olmalıdır.
6. Öykünün ilk sayfasında öğrencinin adı-soyadı, öykünün adı, öğrencinin ev adresi, telefon numarası, fotoğrafı ve özgeçmişinin yer aldığı bir kapak olmalıdır.
7. Öykü; Türkçenin dil özelliklerine, yazım ve noktalama kurallarına uygun yazılmalıdır.
8. Yarışmaya son başvuru tarihi 28.02.2020′dir. Başvuru tarihinden sonra gelen öyküler dikkate alınmayacaktır.
9. Öyküler; internet üzerinden, yarışmanın başvuru sayfası olan seninoykun.com adresine gönderilecektir.  Bunun dışında başvurular kabul edilmeyecektir.
10. Yarışmaya katılan öykülerin daha önce düzenlenen başka bir yarışmada dereceye girmemiş olması, bütünüyle başvurana ait olması, kısmen ya da tamamen başka bir metinden kopya edilmemiş olması, daha önce herhangi bir yerde yayınlanmamış olması gerekmektedir.
Bursa Kaplan Okulları yarışmaya katılan öyküleri basma ve yayımlama hakkına sahiptir.
11. Yarışmaya gönderilen eserlerin, bu şartnamenin herhangi bir maddesine aykırılığının tespit edilmesi durumunda,  söz konusu eserler yarışma dışı bırakılır.
12. Yarışmanın ödül töreni mart ayının üçüncü haftasında Bursa Kaplan Okullarında yapılacaktır. Yarışma sonuçları 10.03.2020 tarihinde seninoykun.com adresi üzerinden açıklanacaktır.
13. Ödüller, ödül törenine bizzat gelen yarışmacıya teslim edilir. Ödül törenine katılamayan yarışmacıların Bursa Kaplan Okulları Nilüfer şubesine velisiyle başvurarak ödülü en geç on beş gün içinde elden alma hakkı vardır. Ödüller adrese teslim edilemez. Bu durum dışında başka bir kimse, yarışmacı adına ödül almayı talep edemez.
14. Yarışma için eser gönderenler, Bursa Kaplan Okulları İl Geneli “Senin Öykün” Yarışması şartnamesini aynen kabul etmiş sayılır.
 

## Öykü Yarışması Ödülleri
5 ve 6. Sınıflar arasında birincilik,  ikincilik, üçüncülük ve mansiyon ödülü vardır.  
7 ve 8. Sınıflar arasında birincilik,  ikincilik, üçüncülük ve mansiyon ödülü vardır.
Birincilik Ödülü : iPad  
İkincilik Ödülü :  Kindle  
Üçüncülük Ödülü: Hoverboard  
Mansiyon Ödülü: Okuma kitaplarından oluşan hediye paketi  

Seçici Kurul  
Hakan AKDOĞAN (Yazar)  
Genç Osman YAVAŞ (Yazar)  
Toprak IŞIK (Yazar)
 
İletişim  
Bursa Kaplan Okulları Adres:  
Fethiye, Küre Sokak A-B Blok No:2, 16140 Nilüfer/Bursa  
TEL:  0224 245 10 80  
bilgi@kaplanokullari.com

[Öykü Yarışmasına Başvur](http://seninoykun.com/oykunu-gonder/?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}