---
layout: post
title: "16. Çocuk Filmleri Festivali Filmimin Hikayesi Yarışması"
description: "türsak vakfı 16 cocuk filmleri, filmimin hikayesi yarışması, hikaye yazma yarışması"
category: articles
tags: [temmuz 2020, ilkokul, ortaokul, hikaye yarışması]
comments: true
lastDate: 1594501200    
dateHuman: "12 Temmuz 2020"
comTopic: "Geleneksel Eyüp Oyuncakları"
attendance: "E-Posta"
requirements: "8-12 yaş aralığındaki herkes katılabilir"
---

Öncelikle yaşın 8 ila 12 arasında olmalı. Yani 2008, 2009, 2010, 2011 veya 2012 yılında doğmuş olmalısın. Hikâyen 2 sayfayı geçmesin. Tabii istersen daha kısa da yazabilirsin. Bu senenin konusu geleneksel Eyüp oyuncakları. Geleneksel Eyüp Oyuncakları hakkında istediğin hikâyeyi yazabilirsin. Yazdığın hikâyeyi 16 Mart 2020 tarihine kadar bize göndermelisin. E-posta adresimiz **hikaye@tursak.org.tr** . Sakın gecikme, olur mu? Çünkü bu tarihten sonra gönderilen hikâyeler ne yazık ki yarışmaya alınamıyor. Eğer yardıma ihtiyacın olursa, büyüklerinden yardım istemekten çekinme.

Amaç  
Türkiye Sinema ve Audiovisuel Kültür Vakfı, bu sene T.C. Kültür ve Turizm Bakanlığı ve Sinema Genel Müdürlüğü başta olmak üzere, T.C. Millî Eğitim Bakanlığı ve Eyüp Belediyesi’nin destekleri ile çocuklara sinema sanatını sevdirmek amacıyla Çocuk Filmleri Festivalinin 16.’sını düzenlemektedir. Çocuk Filmleri Festivali kapsamında düzenlenen Filmimin Hikâyesi Yarışması’nın amacı sanatsal alanlarda yeteneği olan çocukları üretime teşvik etmek ve sinema sanatını uygulamada öğretmektir.

Kapsam:  
- “Filmimin Hikâyesi” Yarışması T.C. Kültür ve Turizm Bakanlığı Sinema Genel Müdürlüğü ve T.C. Millî Eğitim Bakanlığı’nın destekleriyle TÜRSAK Vakfı tarafından düzenlenmektedir.
- “Filmimin Hikayesi” Yarışması İstanbul, Ankara, İzmir, Samsun, Şanlıurfa illerinde yaşayan 8 ila 12 yaş aralığındaki tüm ilk ve orta öğretim öğrencilerine açıktır.
- Yarışmanın bu seneki konusu “Geleneksel Eyüp Oyuncağı” olarak belirlenmiştir.
- Öğrenciler yarışmaya en fazla 2 sayfa uzunluğunda bir hikâyeyle katılabileceklerdir.
- Yarışmaya katılan hikâyeler ve resimler bir Ön Jüri tarafından değerlendirilecek ve her bir ilden kitaba basılmak üzere 10’ar hikâye seçilecektir.
- Kitaba basılmak üzere her ilden seçilen 10’ar hikâye yarışmanın Ana Jürisine gönderilecek ve Ana Jüri tarafından yarışmanın her ilden yarışmanın birincisi belirlenecektir.
- Bu hikâyeler “Filmimin Hikâyesi” kitabına basılacak, tüm ilk ve orta okulların kütüphanelerine ve yarışmayı kazanan öğrencilere dağıtılacaktır.
- Birinci seçilen hikâyeler İstanbul’da düzenlenecek “Filmimin Hikâyesi” Kısa Film Atölyesinde filme çekilecektir. Profesyonel bir sinemacı hikâyelerin yazarı olan çocuklarla birlikte birinci seçilen hikâyeleri kısa filme dönüştürecektir.
- Yarışmanın ödül töreninde her ilden birinci olan öğrenciler sahneye çıkacak ve kendilerine hem kitapları hem de çeşitli hediyeler sunulacaktır.
- “Filmimin Hikâyesi” Kısa Film Atölyesi kapsamında çekilecek kısa filmler Ödül Töreninde gösterilecek ve arkasından uluslararası festivallere gönderilecektir.

## Filmimin Hikayesi Yarışma Koşulları
- Yarışmaya katılacak çocuğun 8-12 yaş arasında, yani 2008-2012 yılları arasında doğmuş olması gerekmektedir.
- Yarışmaya katılacak çocuğun İstanbul, Ankara, İzmir, Samsun, Şanlıurfa illerinden birinde devlete ait veya özel bir okula kayıtlı olması gerekmektedir.
- Başvurular, hikaye@tursak.org.tr e-posta adresine atılacak e-posta ile gerçekleştirilecektir.
- Gönderilen e-postanın ekinde öğrencinin yazdığı hikâye, öğrencinin fotoğrafı ve ebeveynin imzaladığı ve öğrencinin bilgilerinin bulunduğu izin yazısı olacaktır.
- Her bir öğrenci sadece tek bir hikâye ile yarışmaya katılabilir.
- Hikâyeler en fazla iki sayfa olacaktır.
- Yazılan hikâyelerin ana konusu “Geleneksel Eyüp Oyuncağı” olmalıdır.
- Son başvuru tarihi 16 Mart 2020’dir. 16 Mart 2020 günü, saat 18:00’den sonra yapılan başvurular değerlendirmeye alınmayacaktır.

Telif Hakları  
- Kitaba basılmak üzere seçilen hikâyelerin telif hakları Türkiye Sinema ve Audiovisuel Kültür Vakfı’na devredilmiş olacaktır.
- “Filmimin Hikâyesi” Kısa Film Atölyesi kapsamında çekilen kısa filmlerin telif hakkı Türkiye Sinema ve Audiovisuel Kültür Vakfı’na aittir.

Yarışma Takvimi  
- Hikâyelerin son teslim tarihi: 16 Mart 2020
- Kazanan hikâyelerin açıklanması: 6 Nisan 2020
- Filmimin Hikâyesi Kısa Film Atölyesi: 10-15 Nisan 2020
- Ödül Töreni: 16 Nisan 2020
- TÜRSAK Vakfı YARIŞMA TAKVİMİ bölümünde değişiklik yapma hakkını saklı tutar.

Ödüller  
- Her ilden birinci olan öğrencilere Ödül Töreninde çeşitli ödüller takdim edilecektir.
- Her ilden birinci olan öğrenciler, tüm masrafları festivale ait olmak üzere ebeveynleriyle birlikte 10-16 Nisan 2020 tarihleri arasında İstanbul’da düzenlenecek “Filmimin Hikâyesi” Kısa Film Atölyesine, Oyuncak Müzesi Gezisine, Oyuncak Yapım Atölyesine ve Ödül Törenine katılacaktır.
- Hikâyeleri “Filmimin Hikâyesi” kitabı için seçilen öğrencilere kitapları ve şiltleri ev adreslerine gönderilecektir.

Değişiklik ve İptal
- Türkiye Sinema ve Audiovisuel Kültür Vakfı, “Filmimin Hikâyesi” Yarışması ile ilgili iptal ve değişiklik haklarını saklı tutar.
- Yarışmaya yapılan başvurular yalnızca ebeveynler tarafından ve en geç 24 Mart 2020 saat 18:00’e kadar iptal edilebilir. Bu tarihten sonra gelecek başvuru iptal talepleri geçersiz olacaktır.

[İzin Yazısı](https://storage.tursak.org.tr/source//1/Filmimin_Hikayesi_Izin_Yazisi.pdf?ref=edebiyatyarismalari.com){:rel="nofollow"}{:target="_blank"}