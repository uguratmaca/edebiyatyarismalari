---
layout: post
title: "Sevginin Şiir Hali Şiir Yarışması"
description: "para ödüllü yarışmalar 2020, kocaeli liseler arası şiir yarışması"
category: articles
tags: [nisan 2020, kocaeli, lise, şiir yarışması]
comments: true
lastDate: 1586120400    
dateHuman: "6 Nisan 2020"
price: "10 Bin 500 TL'dir"
comTopic: "Sevgi"
attendance: "Okul Müdürlükleri"
requirements: "Yarışmaya Kocaeli genelinde, Millî Eğitim Bakanlığına bağlı bütün resmî / özel okullarda öğrenim gören lise öğrencileri katılabilir."
image: "https://edebiyatyarismalari.com/images/2020/subat/kocaeli-sevginin-siir-hali-liseler-arasi-siir-yarismasi.jpg"
---

Öğrencilerin kültürel ve sanatsal faaliyetlere etkin katılımını sağlamak ve 12. Kitap Fuarı’nın “şiir” temasını desteklemek amacıyla; ilimizde bulunan lise öğrencileri arasında şiir yazma yarışması düzenlenecektir.  
Dereceye giren şiirlerin sanatçılar tarafından seslendirileceği “Şiir Albümü”, ilimizin görev şehidi öğretmeni Necmettin KUYUCU ve tüm görev şehidi öğretmenlerimiz anısına çıkarılacaktır.

İnsan sevgiyle doğar, sevgiyle yaşar, sevgiyle var olur, hayata sevgiyle bağlanır. Sevgi, sevmek ve sevilmek insan yaşamında en öncelikli gereksinimlerden biridir. İnsanların hayatta mutlu olabilmeleri sevgi değerini kazanmalarıyla mümkün olur (Anne-baba sevgisi, öğretmen sevgisi, doğa sevgisi, hayvan sevgisi, vatan sevgisi, vb.). Sevgi beraberinde sabır ve hoşgörüyü getirir.  

Bu bağlamda amacımız; günümüzde sevgisizlikten kaynaklanan tüm olumsuz duygu, düşünce ve eylemlere karşı en güzel cevabı sevgi dolu şiirlerle vermektir.

Amaç:  
Öğrencilerimizin kendilerini ifade edebilecekleri, şiir sanatına ilgi duymaları, edebî zevk kazanmaları, kabiliyeti olanların şiir yazmaya teşvik edilmesi, şiir dünyasına genç kuşak şairler kazandırılması amaçlanmaktadır.

Hedefler:  
- Öğrencilerin şiir dilinin farkına varmasını sağlamak
- Türkçeyi düzgün ve etkili kullanmayı öğretmek
- Şiir yazmayı ve okumayı seven öğrenciler yetiştirmek
- Yazdıkları şiirlerin değerli olduğunun farkına vardırmak
- Sanatsal ve kültürel faaliyetlere daha etkin katılımlarını sağlamak

## Şiir Yarışması Katılım Koşulları

- Yarışmaya Kocaeli genelinde, Millî Eğitim Bakanlığına bağlı bütün resmî / özel okullarda öğrenim gören lise öğrencileri katılabilir.
- Eserlerde ele alınacak konu/tema “SEVGİ”dir.
- Tekniği serbesttir. Her türlü şiir tekniği (hece, aruz, serbest) kullanılabilir.
- Her öğrenci yarışmaya en fazla 1 (bir) eserle katılabilir.
- Türkçenin doğru kullanımına özen gösterilmelidir.
- İçeriğinde müstehcen ya da herhangi bir uygunsuz ifade bulunan şiirler kesinlikle değerlendirmeye alınmayacaktır.
- Yarışmaya gönderilen şiirler daha önce herhangi bir yarışmaya katılmamış, ödül almamış ve bir yayın organında yayımlanmamış olmalıdır.
- Alıntı veya kopya olduğu, başka bir yarışmaya veya herhangi bir yayın grubuna gönderilmiş olduğu tespit edilen eserler ödül kazanmış olsalar dahi iptal edilecek ve eser sahibi hiçbir hak iddia edemeyecektir.
- Eser sahibi eserinin özgün ve kendisine ait olduğunu taahhüt eder. Bu kapsamda doğabilecek ihlallerin tüm sorumluluğu eser sahibine aittir.
- Eserler; bilgisayar ortamında, word formatında, Calibri karakterinde, 12 punto, 1,5 satır aralığı ile hazırlanacaktır.
- Eserler öğrenci tarafından okul yönetimine teslim edilecektir.
- Son katılım tarihinden sonra gönderilen eserler değerlendirmeye tabi tutulmayacaktır.
- Seçici kurul, yarışmaya katılan şiirlerden ödüle değer bir eser bulamazsa, Kocaeli Büyükşehir Belediyesi ödül vermeme hakkına sahiptir.
Yarışmacılar bu yarışmaya katılmakla, ödül alan şiirlerinin süresiz olarak ve şartnamede belirtilen ödül miktarının dışında herhangi bir karşılık (telif hakkı vb.) talep etmeden, tarafımızca kullanılmasına izin vermiş sayılacaktır.
- Yarışmaya katılan eser sahipleri, bu şartnamedeki tüm hükümleri kabul etmiş sayılırlar.

## Şiir Yarışması Ödülleri

Birincilik Ödülü :3000 TL  
İkincilik Ödülü :2000 TL  
Üçüncülük Ödülü :1000 TL  
Mansiyon (2 Tane) : 750 TL  
Jüri Özel Ödülü (6 Tane) :500 TL