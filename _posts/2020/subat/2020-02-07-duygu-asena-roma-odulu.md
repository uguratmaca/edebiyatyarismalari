---
layout: post
title: "Duygu Asena Roman Ödülü"
description: "Doğan Kitap, Duygu Asena adına Roman Ödülü, roman yarışması düzenlemiştir."
category: articles
tags: [şubat 2020, genel, roman yarışması]
comments: true
lastDate: 1582837200
dateHuman: "28 Şubat 2020"
price: "10 Bin TL'dir"
comTopic: "Türkiye’de kadının yerini sorgulayan, hayata kadınların penceresinden bakan, yaşanan zorluklar"
attendance: "Posta/Kargo"
requirements: "Ödüle aday olmak ya da başvurmak için Türkiye Cumhuriyeti vatandaşı olmalıdır."
---

Amaç:  
Bu ödül, yazdıklarıyla Türkiye’de kadın kimliğine büyük katkıda bulunan, kadın sorunlarına karşı duyarlılığın artmasını sağlayan Duygu Asena’nın anısına bir saygı duruşudur. Onun Türkiye’ye mal olmuş eseri Kadının Adı Yok’tan yola çıkmakta, ülkemizde kadınların hâlâ benzer zorluklar yaşadığına vurgu yaparak, bu konuda farkındalığı artırmayı da amaçlamaktadır.

Duygu Asena Roman Ödülü, yıl içinde yayımlanmış tüm romanların başarılarını ödüllendirmek amacıyla düzenlenen bir roman ödülüdür. Bu ödül, Türkiye’yi kadın hakları özgürlük ve eşitlik konularında “ilk”lerle tanıştıran değerli yazarımız Duygu Asena’nın anısına, edebiyat dünyasında başarıları ödüllendirmek amacıyla 2007 yılından başlayarak yılda bir kere verilmektedir.

Adaylık:  
Doğan Kitap Yönetim Kurulu, başvurmaları için adaylara açık çağrıda bulunur. Ödül için adaylar bizzat başvurabilirler. Yayınevleri adaylar adına başvuru yapabilirler. Ödül jürisindeki, her biri kendi alanındaki yetkin isimler yıl içinde yayımlanmış kitaplardan aday sunabilir. Tüm bu ilgili kişiler, adaylık için gerekli genel koşulları yerine getirmek zorundadırlar. 

## Duygu Asena Roman Ödülü Şartları
- Ödüle aday olmak ya da başvurmak için Türkiye Cumhuriyeti vatandaşı olmalıdır.
- Duygu Asena Roman Ödülü’nü kazanan bir kimse daha sonraki yıllarda ödül için başka eseri ile yeniden başvurabilir ya da aday gösterilebilir.
- Roman türündeki eser Türkçe yazılmış ve yayımlanmış olmalıdır.
- Eser 2019 yılı içerisinde Türkiye’de faaliyet gösteren bir yayınevi tarafından basılmış olmalıdır.
- Başvuran eserlerin Türkiye’de kadının yerini sorgulayan, hayata kadınların penceresinden bakan, yaşanan zorlukları edebiyata taşıyan eserler olması beklenir.
- Başvurular için eser sahibi yazarın kısa özgeçmişi, iletişim bilgileri 10 adet kitap kopyası açıklanan tarihlerde Doğan Kitap Duygu Asena Roman Ödülü Sekreterliği’ne teslim edilmelidir.
- Adaylık için başvuru süresi, 28 Şubat 2020 tarihi akşamı saat 17.00’de sona erer. Postadaki gecikmelerden ve kaybolmalardan yarışmayı düzenleyen kurum sorumlu değildir.
- Kolektif çalışmalar ödüle aday olabilir. Çalışmayı gerçekleştirenler ortak aday sayılır. Eseri meydana getirenlerin aralarından bir kişiyi aday göstermeleri halinde, ödül sadece bu adaya verilir.
- Seçici Kurul üyelerinden birinin kolektif çalışmayı gerçekleştirenler arasında bulunduğu çalışmalar aday gösterilemez.  Seçici Kurul yayımlanmış eserlerin yayınevlerine, yazarların kendilerine ödüle aday olmaları konusunda çağrıda bulunabilir.
- Başvuru tarihi itibariyle sağ olmayan kişiler aday gösterilemez. Adaylık için başvurmuş bir kişinin aday olduktan sonra hayatını kaybetmesi durumunda, başvurusu değerlendirmeye alınır, kazanırsa ödül tutarı yasal mirasçılarına ödenir.
- Ödül için Duygu Asena Roman Ödülü Sekreterliği’ne takma isimle başvurulamaz. 
- Yarışmaya gönderilen kitaplar iade edilmez.

Değerlendirme ve Ödüller:  
- Ödül Sekreterliği başvuruları, bu yönetmelikte belirtilen koşullara uygunluğu bakımından inceler; koşullara uygun olmayan başvuruları eler.
- Şekil açısından yönetmeliğe uygun olan tüm eserler, yine Seçici Kurul tarafından bir ön elemeden geçirilerek 8-10 ya da 15 adede indirilir.
- Her yıl verilecek ödül miktarı Doğan Kitap Yönetim Kurulu tarafından belirlenir. 
- 2019 yılı içinde yayımlanan romanların değerlendirileceği ödülün tutarı toplam 10.000 TL'dir. Birincilik ödülüdür.
- Ödül tek bir esere verilir, bölüştürülemez.
- Birincilik ödülü dışında başka ödül istenirse Doğan Kitap Yönetimi tarafından verilebilir.

Başvurular için teslim adresi:  
Duygu Asena Roman Ödülü Sekreterliği
19 Mayıs Caddesi Golden Plaza No:3 Kat:10
34360 Şişli - İSTANBUL

Taahhütname (Örnek):  
Yukarıdaki her maddeyi okuyarak kabul ettiğimi beyan ederim.

Aday / İsim      ………………………………  
İmza:            ………………………………  
Eser adı:        ………………………………  
Tarih:           ………………………………