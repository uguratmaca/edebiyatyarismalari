---
layout: post
title: "19. Günaydın Edebiyat Öykü, Şiir ve Masal Yarışması"
description: "19. günaydin edebiyat öykü, şiir ve masal yazma yarışması, ödüllü yarışmalar 2020"
category: articles
tags: [şubat 2020, lise, ortaokul, şiir yarışması, hikaye yarışması, masal yarışması]
comments: true
lastDate: 1582837200    
dateHuman: "28 Şubat 2020"
comTopic: "Serbest"
attendance: "Posta/Elden"
requirements: "Tüm ortaokul ve lise öğrencileri ilgili kategorideki yarışmalara katılabilir"
image: "https://edebiyatyarismalari.com/images/2020/subat/19-gunaydin-edebiyat-oyku-masal-siir-yarismasi.jpg"
---

Özel Ege Lisesi; 2019-2020 öğretim yılında ortaokul, lise ve dengi okulları kapsayan öykü, şiir ve masal yazma yarışması olan **GÜNAYDIN EDEBİYAT**'ın on dokuzuncusunu
düzenleyecektir.  
Edebiyat yoluyla insani değerleri ortaya çıkarmak, gençlerin toplum içindeki duruşlarına olumlu ve kalıcı bir nitelik kazandırmak, ana dil bilincini geliştirmek, dilin doğru ve etkin kullanımına katkı sağlamaktır.  

## Edebiyat Yarışması Kategoriler
6, 7, 8. sınıflar masal ve öykü  
9, 10, 11 ve 12. sınıflar öykü ve şiir dallarından birinde yarışmaya katılabilecektir.

## Edebiyat Yarışması Koşulları
1. Adaylar yarışmaya yalnızca bir dalda katılabilirler.
2. Adaylar yarışmaya daha önce bir yerde yayımlanmamış yapıtlarıyla başvurabilirler.
3. 6, 7, 8. sınıf öğrencileri bir masal veya bir öykü; lise öğrencileri ise en az iki en çok üç öykü veya en az beş, en çok on şiir ile yarışmamıza katılabilirler.
4. Yapıtlar A4 boyutunda, 1,5 satır aralıklı, 11 punto, Arial yazı tipi ile bilgisayarda yazılacaktır. Yapıtlar hem yazılı, hem de CD olarak dosyaya konulacaktır. Her CD
yalnız bir yarışmacı için oluşturulacaktır. Aynı CD’de farklı yarışmacılara ait dosya bulunmayacaktır.
5. Masallar en fazla üç; öyküler ise en az bir, en fazla beş sayfa olmalıdır. Şiirde böyle bir sınırlama yoktur.
6. 2, 3, 4 ve 5. maddelere uymayan yarışmacıların eserleri değerlendirme dışı bırakılacaktır.
7. Öykü, şiir ve masal dosyalarındaki yapıtların hiçbir yerine kimlik bilgisi yazılmayacak; yarışmacılar rumuz kullanacaklardır. Kimlik bilgileri ekteki forma doldurularak rumuzun üzerine yazıldığı ayrı bir zarf içerisinde dosya ile birlikte gönderilecektir. Adayların zarfın üzerine, yarışmaya hangi dalda, kaç yapıtla katıldığı (örneğin, lise öykü, iki adet) yazmaları gerekmektedir.
8. Seçici Kurul; yarışmaya katılan yapıtların konu, içerik ve anlatım bakımından özgün olmasına dikkat edecektir. Başka bir kişiden veya kitaptan alıntı olduğu anlaşılan
yapıtların sahibi yarışma dışı kalacaktır.
9. Ödüle değer görülen eserlerin telif hakkı eser sahibine aittir. Ancak yarışmada ödül alan yapıtlardan oluşan seçkinin yayımlanması hazırlığında, Seçici Kurul eserin
özüne dokunmamak koşuluyla gerekli düzeltmeleri yapma hakkına sahiptir.
10. Yapıtlar postayla ya da elden teslim edilebilir. Postadaki gecikmeden Özel Ege Lisesi sorumlu değildir. E-posta yoluyla yarışmaya katılım yoktur.
11. Okullar dışında kalan özel öğretim kursu ve bilim sanat merkezinden gelen başvurular kabul edilmeyecektir.
12. Özel Ege Ortaokulu ve Özel Ege Lisesi öğrencileri Yarışma Yürütme Kurulunun kararı gereği yarışmaya katılmayacaktır.

Ödüller  
Her üç dalda birincilik, ikincilik ve üçüncülük ödülleri verilecektir. Seçici Kurul gereksinim duyduğu takdirde her dalda sadece bir adet “Eraslan Vakfı Özel Ödülü” verebilir.
Yarışmada dereceye giren yapıtların birincilerine, ikincilerine ve üçüncülerine tablet ve dereceye giren tüm öğrencilere plaket, kitap seti ( Ortaokul: “Fatih – Harbiye”- Peyami Safa, “Beyaz Diş” – Jack London; Lise: “Safahat”- Mehmet Akif Ersoy, “Gün Olur Asra Bedel”- Cengiz Aytmatov) kalem seti ödül olarak verilecektir. “Eraslan Vakfı Özel Ödülü” verilmesi hâlinde bu dereceye giren yarışmacılar plaket, kitap seti, kalem seti alacaklardır.

Ulaşım ve Konaklama  
Yarışmaya İzmir dışından katılan, ayrıca dereceye girerek ödül törenine katılmaya hak kazanan öğrencilerin ve her okulu temsilen gelen bir yöneticinin veya öğretmenin şehirler arası ulaşımı ve öğle yemeği Özel Ege Lisesi tarafından karşılanacaktır. Okulu temsilen gelen diğer öğretmenlerin ise şehirler arası ulaşımı Özel Ege Lisesi tarafından karşılanmayacaktır. Ulaşım, ismi kendi sektöründe bilinen bir karayolu firmasının ücreti dikkate alınarak belirlenecektir. Konaklama katılımcılara aittir.

Yarışma Takvimi  
Son katılım : 28 Şubat 2020 Cuma  
Seçici kurulun değerlendirmesi : 14 Mart 2020 Cumartesi  
Ödül töreni 31 Mart 2020 Salı günü saat 14.20’de Özel Ege Lisesi Yüksel Eraslan Kültür Merkezinde yapılacaktır.

İletişim  
Özel Ege Lisesi Türk Dili ve Edebiyatı Bölümü “GÜNAYDIN EDEBİYAT” Yarışması  
119/1 Sokak No:3 35050 Bornova-İzmir / TÜRKİYE  
Telefon : +90.232 375 28 28 (Dahili: 144 - 160)  
Faks : +90.232 375 14 44  
E-posta: gunaydinedebiyat@egelisesi.k12.tr  
www.egelisesi.k12.tr  

Seçici Kurul  
**İlköğretim Masal Yarışması**  
Zeliha Akçagüner, Eğitimci, Yazar  
Ayşegül Targotay, Eğitimci  
Zehra Ünüvar, Eğitimci, Yazar  
Bekir Yurdakul, Gazeteci, Yazar  
**İlköğretim Öykü Yarışması**  
Nihat Demirkol, Yönetim Danışmanı, Yazar  
Vicdan Efe, Yazar  
Eşref Karadağ, Yazar, Şair  
Özlem K. Sözbilir, Yazar  
**Lise Şiir Yarışması**  
Hasan Efe, Eğitimci, Şair  
Salih Öztürk,Eğitimci, Şair  
Oğuz Tümbaş, Şair  
**Lise Öykü Yarışması**  
Hidayet Karakuş, Yazar  
Düriye Ayyıldız, Eğitimci  
Mavisel Yener, Yazar  
**Yürütme Kurulu**  
Başkan : Simge Korkut,  
Üyeler :Narin Mutlu, Hatice Büyükiba, Gülçin Gürhan, Canan Tepe, Narin Hocaoğlu,  
Leyla Atalay Gökoğlan, Merve Birlit Deveci, İrem Osmanoğulları  