---
layout: post
title: "5. Simit Çay Edebiyat Etkinlikleri Şiir Yarışması"
description: "Simit Çay Edebiyat Etkinlikleri tarafından şiir meraklılarını yazmaya özendirmek amacıyla 5.si düzenlenen “Başlangıç” konulu 2020 Şiir Yarışması başlıyor."
tags: [aralık 2020, genel, şiir yarışması]
comments: true
lastDate: 1607979600  
dateHuman: "15 Aralık 2020"
attendance: "Web sitesi"
price: "750 TL'dir"
comTopic: "Başlangıç"
requirements: "Yarışmaya herkes katılabilir."
permalink: "5-simit-cay-edebiyat-siir-yarismasi"
image: "https://edebiyatyarismalari.com/images/2020/haziran/simit-cay-edebiyat-siir-yarismasi.jpg"
---

Amaç:  
Simit Çay Edebiyat Etkinlikleri olarak düzenlediğimiz bu yarışmamızla şiir ile ilgilenen kişilere kendilerini gösterecekleri bir ortam yaratma gayesi taşımaktayız.  

Kapsam:  
Katılımcılar için herhangi bir şehir veya bölge sınırlaması yoktur. Yurt içi ve yurt dışından katılımlar mümkündür. Ancak yurt dışında belirtilen adres ve banka hesaplarına ödül gönderimi yapılmaz. Seçici kurul ve seçici kurula dâhil olan kişilerin yakınları yarışmaya katılamazlar.  

## Şiir Yarışması

### Başvuru Koşulları
1. Yarışmaya katılan şiirin daha önce herhangi bir yarışmaya katılmamış, herhangi bir süreli yayında veya şiir sitesinde yayımlanmamış olması gerekir. Bunun yanında, kısmen veya tamamen alıntılanmış şiirler de değerlendirme dışı bırakılacaktır.
2. Her yarışmacı, yarışmaya en fazla iki (2) şiirle katılabilir. Şiirlerin dili, Türkiye Türkçesi ile anlaşılabilmesi kaydıyla herhangi bir Türk lehçesi olabilir. Yarışmada konu “başlangıç, başlama, başlayış” olup tarz sınırlaması yoktur. Ayrıca katılımcılardan hiçbir ücret talep edilmeyecektir.
3. Yarışma genel ağ (internet) üzerinden gerçekleştirilecektir. Elden dosya teslimi yapılmayacaktır. Formdaki (*) ile işaretlenen ad, soyad, adres gibi tüm bilgilerin doğru biçimde doldurulması zorunludur. Yarışmada tüm katılımcılar kendi bilgilerini doğru bildirmekle yükümlüdür. Aksi takdirde kazanılan ödül iptal edilecektir.
4. Yarışmaya katılan şiirler yapıt sahibine geri verilmeyecektir. Eserlerden uygun görülenler, herhangi bir telif hakkı iznine gerek kalmaksızın, yapıt sahibinin ismi zikredilmek koşuluyla yarışmayı düzenleyicileri tarafından bir kitapta toplanabilir, dergi, gazete, e-yayın, sosyal medya veya genel ağ sayfasında yayımlanabilir.
5. Yarışmaya katılan eserler üzerinde Seçici Kurul tarafından dil bilgisine ilişkin düzenleme yapılabilir. (Ki ve de bağlacının yanlış yazılması, “herkes”in “herkez” biçiminde bilinçli olmayarak yazılması vb. durumlarda yazım düzeltmesi yapılabilir; estetik kaygılarla yapılan özgün imlaya karışılmaz.)
6. Covid-19 salgını nedeniyle ödül töreni yapılmayacaktır. 
7. Etkinlik düzenleyicileri gereken hâllerde yarışma koşullarında değişiklik yapabilir, yarışmayı iptal edebilir, belirli bir sırayı paylaştırabilir [iki birinci seçme gibi (bu durumda bir sonraki sıra belirlenmez)] ya da iptal edebilir. Düzenleyiciler yarışma takviminde her türlü değişikliği yapmaya yetkilidir.
8. Şiirlerin değerlendirilmesindeki tüm yetki seçici kurula aittir.
9. Şiirlerin içeriği ile ilgili bütün sorumluluk eser sahibine aittir. Yarışmaya katılan toplumun genel hassasiyetlerine ve yasalara aykırı eserler değerlendirmeye alınmayacaktır.
10. Yarışma sonucu açıklandıktan itibaren 10 gün içerisinde katılım esnasında beyan edilen e-postaya yonetici@simitcay.com e-posta adresinden gönderilen bildirime yanıt vermeyen -ulaşılamayan- kişilerin ödülleri iptal edilecektir. Bu ödüller bir başkasına devredilmeyecektir.
11. Yarışmaya şiir gönderen şairler bu şartları kabul etmiş sayılacaktır.

### Seçici Kurul
- Ensar KILIÇ
- Seda Nur KURT
-Hayati SARIEKİZ
- İrem HATIL
- Tolga ALVER

### Şiir Yarışması Ödülleri
- Birinciye: 400 lira + e-başarı belgesi (.pdf formatında)
- İkinciye: 250 lira + e-başarı belgesi (.pdf formatında)
- Topluluk özel ödülü* (1 adet): 100 lira + e-başarı belgesi (.pdf formatında) (Topluluk özel ödülü yarışma sonucu açıklandıktan sonra 3, 4, 5 ve 6. olan eserlerin Instagram hesabında paylaşılması ve 1 Ocak 2021-8 Ocak 2021 saat (21.00) arasında bu eserlerin aldığı beğeni sayısına göre (en çok beğeni alan) belirlenecektir.)

### Şiir Yarışması Ödül Töreni
- Fiziki ortamda herhangi bir ödül töreni yapılmayacaktır. Ödüller aşağıdaki belirtilen biçimlerde sahiplerine ulaştırılacaktır.
- Belgeler posta ile gönderilmeyecek olup sadece belirtilen e-posta adreslerine 6 Mart 2021 tarihine kadar aktarılacaktır.
- Kazanılan para ödülleri Türkiye’de hizmet veren bir banka şubesindeki -bizzat kazanan kişiye ait- IBAN numarasına 16 Mart 2021 tarihine kadar yatırılacaktır. Ödül kazanılması durumunda yonetici@simitcay.com’a gönderilen IBAN beyanları dikkate alınacaktır. Beyan hususunda yaşanan herhangi bir aksaklıktan yarışma kurulu sorumlu değildir.

### [Yarışmaya katılmak için](http://simitcay.com/wp-admin/admin-ajax.php?action=frm_forms_preview&form=2020-siir-yarismasi-simit-cay-edebiyat-etkinlikleri&ref=edebiyatyarismalari.com){:rel="nofollow"}{:target="_blank"}{:class="gtag"}