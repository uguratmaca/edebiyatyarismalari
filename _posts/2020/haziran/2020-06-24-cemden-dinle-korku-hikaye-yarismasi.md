---
layout: post
title: "Cem'den Dinle Korku Hikaye Yarışması"
description: "CemDen Dinle youtube kanalında okunacak korku temalı hikaye yarışmasının son başvuru tarihi 1 Temmuz 2020'dir"
tags: [temmuz 2020, genel, hikaye yarışması]
comments: true
lastDate: 1593550800  
dateHuman: "1 Temmuz 2020"
attendance: "E-Posta, Web Sitesi"
comTopic: "Korku"
requirements: "Yarışmaya herkes katılabilir."
permalink: "cemden-dinle-korku-hikaye-yarismasi"
image: "https://edebiyatyarismalari.com/images/2020/haziran/cemden-dinle-korku-hikaye-yarismasi.jpg"
---

Türkiye'nin en çok içerik çeşidi sunan korku kanalı Cem'den Dinle olarak yine heyecan dolu bir etkinlikle karşınızdayım. Bir hikaye kanalı olarak uzun zamandır kafamda olan ödüllü hikaye yarışması projesini hayata geçiriyorum. Sizler de bu yarışmaya katılıp ödülleri kazanmak istiyorsanız lütfen aşağıdaki açıklamalara göz atın. Haydi kaleminize kuvvet. Şimdiden başarılar ve bol şanslar :)  

## Korku Hikaye Yarışması 

### Başvuru Şartları
- Hikayeler korku ve gerilim türüne ait olmalıdır. Bu tarz öğeler içermelidir. İçeriğinde "cin" veya "cinli" öğeler içeren hikayeler yarışma dışıdır. Bunun dışında paranormal olaylar, hayaletler, seri katiller, ritüeller, ayinler, şeytanlar, canavarlar, akıl hastalıkları, doğaüstü olaylar, SCP gibi her türlü korku veya gerilim öğesi taşıyan hikayeler başvuru için gönderilebilir. Belirtilen korku öğelerini taşıyan bilimkurgu ve fantastik tarzdaki hikayeler de yarışmaya dahil edilecektir.
- Başvuru sahibi birden fazla hikaye gönderebilir.
- Gönderdiğiniz hikayeler orijinal ve %100 size ait olmalıdır. Başka bir yerden alınmış veya başkasına ait olmamalıdır. Başka bir kaynaktan alındığı tespit edilen hikayeler yarışma dışı kalacaktır.
- Hikayelerin düzgün bir dille yazılmış olması, Türkçe kurallarına azami şekilde uyması, gramerine ve akıcılığına dikkat edilmiş olması gerekmektedir. Çok bozuk Türkçe ile yazılmış, baştan sağma hikayeler başvuru dışında kalacaktır.
- Hikayelerin uzunluğu maksimum 1500 kelime olmalıdır. Bu sayıyı aşan hikayelerin başvurusu geçersiz sayılacaktır.
- Hikayelerin WORD dosyasında gönderilmesi tercih edilir ama şart değildir. PDF olarak gönderilen hikayelerin başvurusu kabul edilmeyecektir.
- Başvuru yapan tüm hikayeler yarışmaya katılma hakkı kazanmayacaktır. Başvuran hikayeler arasından yarışmaya katılacak hikayeler tarafımdan belirlenecektir.
- Daha önceden bana hikaye ulaştırmış ve beğenimi kazanmış yazarların hikayeleri yarışmaya dahil edilecektir.
- Yarışmaya katılma hakkı kazanma şansınızı arttırmanız için çok klişe, basit kurgulanmış, defalarca benzeri yazılmış hikayelerden kaçınmanızı tavsiye ederim.
- Yarışma ödüllü bir yarışmadır ancak ödüller sadece Türkiye sınırları içerisinde ikamet eden bir kazanana gönderilecektir. Türkiye dışında ikamet edenler yarışmaya katılabilirler ancak kazandıkları takdirde ödülleri bir alt sıradaki yarışmacıya gönderilecektir.
- Başvurular 1 Temmuz saat 23:59 itibariyle sona erecektir.

### Hikaye Yarışması Değerlendirme
- Tüm başvuru şartlarını sağlamış ve benim de beğenimi kazanmış hikayeler yarışmaya katılmaya hak kazanmış olacaktır. Yarışmadaki tüm hikayeler tarafımdan seslendirilecek ve tek bir video olarak kanalda paylaşılacaktır. İzleyiciler hikayeleri tek tek dinledikten sonra paylaşılmış olan oylama linkinden beğendikleri hikayelere oy vereceklerdir. En çok oyu alan hikayenin sahibi yarışmadaki ödülleri kazanacaktır.

### Hikaye Yarışması Ödüller
Yarışmada en çok oyu alan hikayenin sahibi aşağıdaki ödülleri kazanacaktır.
- 1 adet Seagate 1TB  Taşınabilir (External) Harddisk (marka sonradan değişebilir)
- 1 adet Cem'den Dinle Baskılı Kupa Bardak

### [Yarışmaya katılmak için](https://cemdendinle.com/hikayeni-gonder/?ref=edebiyatyarismalari.com){:rel="nofollow"}{:target="_blank"}{:class="gtag"}

Eposta ile başvurmak için: **cemdendinle@gmail.com**