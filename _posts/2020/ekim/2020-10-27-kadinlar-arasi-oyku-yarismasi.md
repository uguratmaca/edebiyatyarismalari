---
layout: post
title: "Kadın ve Öyküler Öykü Yarışması"
description: "25 Kasım Kadına Yönelik Şiddete Karşı Mücadele Günü yaklaşırken kadınların çalışmaları da başladı. Edremit Kent Konseyi Kadın Meclisi, Kadınlar Arası Öykü Yarışması düzenliyor."
tags: [kasım 2020, genel, hikaye yarışması]
comments: true
lastDate: 1605819600 
dateHuman: "20 Kasım 2020"
attendance: "E-Posta"
comTopic: "Serbest"
requirements: "Yarışma tüm kadınlara açıktır."
permalink: "kadin-ve-oykuler-oyku-yarismasi"
image: "https://edebiyatyarismalari.com/images/2020/ekim/kadinlar-arasi-oyku-yarismasi.jpg"
excerpt: "25 Kasım Kadına Yönelik Şiddete Karşı Mücadele Günü yaklaşırken kadınların çalışmaları da başladı. Edremit Kent Konseyi Kadın Meclisi, Kadınlar Arası Öykü Yarışması düzenliyor."
---

## Kadın ve Öyküler Öykü Yarışması
Yaşamın her alanında sesimizi, sözümüzü duyurmak için mücadele etmeye devam ediyoruz. Kimi zaman geceleri de sokakları da terk etmiyoruz diyerek geliyoruz yan yana, kimi zaman eş değer işe eşit ücret diyerek, kimi zaman görünmeyen emek sesini yükselt diyoruz.  
Kimi zaman asla yalnız yürümeyeceksin derken, kadın cinayetleri politiktir derken karışıyor seslerimiz birbirine.  
Biz istedik ki duygularımız, sesimiz, yaşamımız, dillerimiz karışsın birbirine. Duygularımız ortaklaşsın ve öykülerimiz yayılsın her yere…  
Öykülerinizi okumaya, sizi dinlemeye hazırız bizimle paylaşır mısınız? 

### Öykü Yarışması Şartları
1. Yarışma, seçici kurul üyeleri ve birinci derece yakınları hariç bütün kadınlara açıktır. 
2. Öykülerin başka bir yarışmada ödül almamış ve hiçbir yerde yayımlanmamış olması gerekmektedir.
3. Her yazar ancak bir (1) eserle yarışmaya katılabilir.
4. Katılımcılar yarışmaya her dilden öyküleriyle katılabilir, ancak seçici kurulun değerlendirme yapabilmesi için öykülerin Türkçe çevirisiyle birlikte gönderilmesi gereklidir.
5. Yarışmaya gönderilen öykülerin hukuki ve içerik sorumluluğu katılımcıya aittir. Öyküyle ilgili olarak herhangi bir şekilde 3.kişiler tarafından oluşturulacak telif hakkı iddiası ve talebine karşı, öykü sahibi sorumlu olduğunu kabul eder.
6. Eserlerinin yayımlanması hâlinde eser sahipleri herhangi bir ücret talep edemezler.

## Öykülerde Aranacak Koşullar
1. Öykü seçici kurulu, öykülerin toplumsal cinsiyet eşitliği yaklaşımıyla yazılıp yazılmadığını dikkate alarak değerlendirme yapacaktır. Her türlü ayrımcı türcü, ırkçı anlatıya dayanan öyküler değerlendirmeye alınmayacaktır.
2. Öyküler bilgisayarda, Times New Roman karakteri ile 12 punto ve 1.5 satır aralığıyla A4 boyutunda en fazla on sayfa uzunluğunda yazılmış olmalıdır.
3. Yarışmaya e-mail aracılığıyla katılmak mümkündür.
4. Yarışmaya e-posta yoluyla katılmak isteyen katılımcılar öykü ve özgeçmişlerinin her ikisini de ıslak imza ile imzalayıp, tarattıktan sonra **kgumustas53@gmail.com** adresine mail atarak yarışmaya başvurabilirler.  
Yarışmaya mail yoluyla gönderilecek öyküler için iki ayrı dosya açılmalıdır. İlk dosyaya eserin ismi verilmelidir ve öykünün giriş/ilk sayfasının sol üst köşesinde rumuz belirtilecektir. Öykü sahibinin kimliğine ilişkin bilgiler hiçbir sayfada yer almamalıdır, aksi halde eser değerlendirmeye alınmayacaktır. Yarışmacı; adını soyadını, elektronik posta adresini, cep telefonu numarasını, öz yaşam öyküsünü ve öyküsünün adını yazdığı metni ikinci dosyaya kaydetmeli ve dosyaya kullanacağı rumuzun ismini vermelidir.
5. Son başvuru tarihinden sonra ulaşan öyküler değerlendirmeye alınmayacaktır.
6. Yarışmaya gönderilen öyküler, değerlendirmeye alınsın ya da alınmasın, yazarlarına iade edilmeyecektir.
7. Edremit Kent Konseyi Kadın Meclisi bu öykülerden oluşan bir kitap hazırlama ve yayınlama hakkını da saklı tutar.
8. Seçici Kurul, gerekli gördüğü takdirde ödüle değer eser sayısını değiştirebilir.
9. Başvuru sahipleri yukarıdaki koşulları kabul etmiş sayılırlar.