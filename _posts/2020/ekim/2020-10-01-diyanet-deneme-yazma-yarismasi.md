---
layout: post
title: "Deneme Yazma Yarışması"
description: "Malatya İl Müftülüğünce 2020 Yılı Camiler ve Din Görevlileri Haftası etkinlikleri kapsamında üniversite düzeyinde eğitim gören öğrencilere yönelik "Cami, İlim ve Gençlik" konulu deneme yazma yarışması düzenlenecek."
tags: [ekim 2020, genel, deneme yarışması, kompozisyon yarışması]
comments: true
lastDate: 1602795600
dateHuman: "16 Ekim 2020"
attendance: "E-Posta"
comTopic: "Cami, İlim ve Gençlik"
price: "1900 TL'dir"
requirements: "İsteyen herkes katılabilir"
permalink: "diyanet-deneme-yazma-yarismasi"
image: "https://edebiyatyarismalari.com/images/2020/ekim/deneme-yazma-yarismasi.jpg"
excerpt: "Malatya İl Müftülüğünce 2020 Yılı Camiler ve Din Görevlileri Haftası etkinlikleri kapsamında üniversite düzeyinde eğitim gören öğrencilere yönelik "Cami, İlim ve Gençlik" konulu deneme yazma yarışması düzenlenecek."
---

Malatya İl Müftülüğünce "2020 Yılı Camiler ve Din Görevlileri Haftası" etkinlikleri kapsamında üniversite düzeyinde eğitim gören öğrencilere yönelik "Cami, İlim ve Gençlik" konulu **deneme yazma yarışması** düzenlenecek.

Camiler ve Din Görevlileri Haftası'na dikkat çekmek, gençlerin cami ve cami görevlileri ile olan bağlarını güçlendirmek ve pandemi sebebiyle evlerinde vakit geçirmek zorunda kalan gençleri Malatya Müftülüğünün gençlik faaliyetleri ile buluşturmak amacıyla planlanan yarışma sosyal medya üzerinden gerçekleştirilecek.

Amaç:  
- İl Müftülüğünce yürütülen gençlere yönelik hizmetlerin inkıtaya uğramaması ve uzaktan iletişim kurularak devam ettirilmesi
- Yaşanılan pandemi sürecinde eğitim-öğretim, sosyal faliyet ve etkinliklerden uzak kalan öğrencilerin moral ve motivasyonlarının canlı tutulması
- Camiler ve Din Görevlileri Haftası ile ilgili farkındalık oluşturulması
- Dini, milli, manevi ve ahlaki gelişimlerine katkı sağlanması
- Gençlerin düşünce ve anılarını yazı ile ifade etme yeteneklerinin gelişimine katkı sağlanması
- Yarışmaya ülke genelinden katılım sağlanabilecek ayrıca yabancı uyruklu öğrenciler de başvuru yapabilecek.

## Yarışma Adı:  
**Cami, İlim ve Gençlik Deneme Yazma Yarışması**

Yarışmaya 1992-2002 (dâhil) yılları arasında doğan ve herhangi bir kurumda ücretli çalışmayan gençler katılabilecek.  
Yarışma 20 Eylül 2020'de ilan edilecek.  
Eserler 16 Ekim 2020 saat 12.00’ye kadar **m.kucukarslan@diyanet.gov.tr**  mail hesabına gönderilecek.  
Eserle birlikte eser sahibinin kimlik kartı örneği de (önlü/arkalı) gönderilecek.  
İl Müftülüğünün oluşturacağı "Yarışma Değerlendirme Komisyonu" sonuçları 30 Ekim 2020 tarihinde ilan edecek.  
Ödüller yarışmacıların bildirecekleri banka hesap numaralarına yatırılacak.  

### Ödüller
Dereceye giren ilk 10 yarışmacı Malatya İl Müftülüğü tarafından ödüllendirilecek

### Kompozisyon Yazım Kuralları ve Değerlendirme Esasları
- Eserlerde siyasi veya bir gruba ait mesajlar bulunmaması, ahlak kurallarına uygun oluşu ve bir ticari markanın reklamını yapmaması vb. hususlar dikkate alınmalıdır.
- Eserin cami-ilim ve gençlik teması ile bağlantılı ve özgün olması, alıntılar için kaynak gösterilmesi gerekmektedir.
- Eser 2 sayfayı geçmeyecek olup Türkçe dilbilgisi kurallarına uygun olarak elektronik ortamda Times New Roman fontuyla,12 punto ile normal A4 sayfa boyutlarında yazılması ve PDF olarak gönderilmesi gereklidir.
- Eserin yazılı olduğu sayfanın (birden fazla olursa her sayfanın)sol üstüne adı, soyadı, TC Numarası, son sayfanın sonuna ise adı, soyadı, TC No, iletişim bilgileri ve öğrenci ise öğretim kurumunun adı, sınıf ve öğrenci numarası yazılması şarttır.
- Yarışmacılar eserin özgün olduğunu, daha önce benzeri bir yarışmaya katılmamış olduğunu kabul etmiş sayılırlar.
- Yarışmaya katılan eserler iade edilmeyecek.

Deneme Değerlendirme Esasları
- Konuyu deneme tarzında ifade edebilme gücü: 25 puan
- Duygu ve düşünceyi ifade edebilme: 25 puan
- Kullandığı dilin akıcılığı: 20 puan
- Özgünlük: 20 puan
- Türkçe dilbilgisi kurallarına uygunluk: 10 puan