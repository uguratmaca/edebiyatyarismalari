---
layout: post
title: "Tihek Kısa Film ve Senaryo Yarışması"
description: "TİHEK 10 Aralık Dünya İnsan Hakları Günü/Haftası münasebetiyle insan hakları alanında farkındalığı artırıcı özellikte “İnsan Hakları Bağlamında İnsani Değerler” temalı “Kısa Film Yarışması” ile “Kısa Film Senaryo Yarışması” düzenlemektedir. Yarışmaya başvurular elden veya posta yoluyla TİHEK Hizmet Binasına yapılacak olup, yarışmaya başvuruların alınacağı tarih aralığı 19 Ekim 2020 ile 19 Kasım 2020 tarihleri arasındadır. Her iki dalda birincilere 15.000 TL, ikincilere 12.500 TL, üçüncülere 10.000 TL ve ayrıca 2.000 TL teşvik ödülü bulunan yarışmayla ilgili tüm belgeler aşağıda yer almaktadır."
tags: [kasım 2020, genel, kısa film yarışması, senaryo yarıması]
comments: true
lastDate: 1605733200  
dateHuman: "19 Kasım 2020"
attendance: "Websitesi"
comTopic: "İnsan Hakları Bağlamında İnsani Değerler"
price: "39 Bin 500 TL'dir"
requirements: "Yarışmalara (Jüri heyeti üyeleri ve 1. derece yakınları hariç) yurt içinden ve yurt dışından amatör veya profesyonel tüm kurum ve kişiler eserleriyle başvurabilir."
permalink: "tihek-kisa-film-senaryo-yarismasi"
image: "https://edebiyatyarismalari.com/images/2020/ekim/tihek-kisa-film-ve-senaryo-yarismasi.jpeg"
excerpt: "TİHEK 10 Aralık Dünya İnsan Hakları Günü/Haftası münasebetiyle insan hakları alanında farkındalığı artırıcı özellikte “İnsan Hakları Bağlamında İnsani Değerler” temalı “Kısa Film Yarışması” ile “Kısa Film Senaryo Yarışması” düzenlemektedir. Yarışmaya başvurular elden veya posta yoluyla TİHEK Hizmet Binasına yapılacak olup, yarışmaya başvuruların alınacağı tarih aralığı 19 Ekim 2020 ile 19 Kasım 2020 tarihleri arasındadır. Her iki dalda birincilere 15.000 TL, ikincilere 12.500 TL, üçüncülere 10.000 TL ve ayrıca 2.000 TL teşvik ödülü bulunan yarışmayla ilgili tüm belgeler aşağıda yer almaktadır."
---

TİHEK 10 Aralık Dünya İnsan Hakları Günü/Haftası münasebetiyle insan hakları alanında farkındalığı artırıcı özellikte “İnsan Hakları Bağlamında İnsani Değerler” temalı “Kısa Film Yarışması” ile “Kısa Film Senaryo Yarışması” düzenlemektedir. Yarışmaya başvurular elden veya posta yoluyla TİHEK Hizmet Binasına yapılacak olup, yarışmaya başvuruların alınacağı tarih aralığı 19 Ekim 2020 ile 19 Kasım 2020 tarihleri arasındadır. Her iki dalda birincilere 15.000 TL, ikincilere 12.500 TL, üçüncülere 10.000 TL ve ayrıca 2.000 TL teşvik ödülü bulunan yarışmayla ilgili tüm belgeler aşağıda yer almaktadır.

## Kısa Film ve Senaryo Yarışması Şartları
1. Yarışmalara (Jüri heyeti üyeleri ve 1. derece yakınları hariç) yurt içinden ve yurt dışından amatör veya profesyonel tüm kurum ve kişiler eserleriyle başvurabilir.
2. Eserlerin “İnsan Hakları Bağlamında İnsani Değerler” temasının sinema sanatının incelik ve estetiğiyle şekillendirilmiş, insan hakları perspektifli evrensel ve yerel değerlerimizi sahiplenmeyi ve farkındalığı artırıcı özellikte olması ve şiddet içermemesi gerekmektedir.
3. Eserler özgün nitelikte olacaktır. Yayımlanmış, başka herhangi bir yarışmaya katılarak ödül kazanmış ve dereceye girmiş eserler bu yarışmaya katılamaz. Bu durumun tespiti halinde yarışmacı tüm haklarından feragat etmiş sayılır. Ödül kazanmış ise ödülü geri alınır. Aynı eserin daha önce bir yarışmaya katılmış olması, ödül kazanmamış ve dereceye girmemiş olması şartıyla, bu yarışmaya katılmasına herhangi bir engel oluşturmayacaktır.
4. Yarışmalara katılım tümüyle ücretsizdir.
5. Yarışmaya en fazla 3 eserle katılmak mümkündür. Birden fazla eserle katılan yarışmacılar her bir eser için ayrı başvuru formu doldurmalı, şartnamede yazan diğer işlemleri tamamlamalıdır. Birden fazla eserle katılan yarışmacının sadece bir eseri finalde yarışmak üzere değerlendirmeye alınacaktır.
6. Katılımcılar başvuru formunu eksiksiz doldurmalı ve imzalamalıdır. Başvuru formu ile beraber şu ekleri tedarik etmelidir:
    - Eserin yasal sahibinin TC no’lu kimlik örneği (ön yüz yeterli)
    - Sinopsis (film öyküsü) (En fazla 100 kelime)
    - Başvurucunun fotoğraflı özgeçmişi (En fazla 150 kelime)
    - Varsa filme ait afiş örneği (En fazla 500 KB).
    - Telif Hakkı Beyanı (1 Sayfa)
    - Katılımcılar şartname, başvuru formu ve eklerine www.tihek.gov.tr adresinden ulaşabilirler.
    - Yarışmaya eserleriyle katılmak üzere başvuranların bu şartnameyi kabul ettiği varsayılmaktadır. İş bu şartnamenin herhangi bir maddesine aykırılığı tespit edilen eser yarışmanın hangi aşamasında olursa olsun yarışma dışı bırakılacaktır.

### Özel şartlar
#### Kısa Film Yarışması
1. Kısa filmlerin süresi en az 2 dakika en fazla 15 dakika olmalıdır. 15 dakikayı geçen filmler kabul edilmeyecektir.
2. Yarışmaya 2018 yılı başından itibaren çekilmiş filmler katılabilir. 2017 ve öncesi tarihte çekilmiş filmler değerlendirmeye alınmayacaktır.
3. Yarışmaya katılacak filmlerin işlediği konuların görüntü ve ses olarak, toplumun kabul edilmiş genel değerlerini rencide etmeyecek, şiddet içermeyecek ve sinema sanatının estetik ölçülerine uyacak şekilde tasarlanmış olması beklenmektedir.
4. Kısa filmlerde özgün olmayan görüntü, müzik vb. kullanımlarından doğacak herhangi bir telif hakkı ihlali, yarışmacının sorumluluğundadır. Bu kapsamda doğacak hukuki sorumluluk eser sahibine aittir.
5. Yarışmaya video tekniğiyle dijital formatta çekilmiş her türlü eser katılabilir.
6. Eserlerin şu teknik özelliklerine sahip olması gerekmektedir:
    - Dosya Formatı : MP4
    - Çözünürlük : 1920x1080 (1080p)
    - Audio Codec : AAC-LC
    - Video Codec : H.264
    - İdeal Frame Rate : (24,25,20) fps
    - İdeal Bitrate : 10 Mbps
7. Yarışmaya katılacak filmlerin süresi, jenerik ve krediler dahil olmak üzere en az 2 dakika en fazla 15 dakika olmalıdır. 2 dakika altında kalan veya 15 dakikayı aşan yapımlar değerlendirmeye alınmayacaktır.
8. Film dili Türkçe veya İngilizce olmalı; İngilizce veya Türkçe altyazılı olarak yüklenmelidir. Altyazıdaki olası yazım hataları dereceye girmeye engel değildir. İhtiyaç halinde düzeltilmesi gerekebilir.
9. Metin/diyalog (konuşma) olmayan filmler de yarışmaya kabul edilir.

### Kısa Film Senaryo Yarışması
1. Sinemada ya da televizyonda gösterilmek üzere çekim için hazırlanan kısa film senaryo eserlerinin toplumun kabul edilmiş genel değerlerini rencide etmeyecek, şiddet içermeyecek ve sinema sanatının estetik ölçülerine uyacak şekilde tasarlanmış olması beklenmektedir.
2. Gönderilecek senaryolar başka bir yerde yayınlanmamış olmalı ve senaryoların tüm hakları yazarda olmalıdır. Eğer bir eserden faydalanılmışsa eser sahibinin muvafakatinin (izninin) alınması gerekmektedir.
3. Senaryolar en fazla 10 sayfadan oluşmalıdır. Her bir sayfanın 1-1,5 dakika uzunluğunda kısa filme karşılık geleceği varsayılmaktadır.
4. Senaryolar, Courier New yazı karakteri ile 1,5 satır aralığı ve 12 punto büyüklüğünde hazırlanmalıdır.
5. Senaryoların uygulanabilir içeriğe sahip olması, mekan, kostüm, oyuncu sayısı, efekt ihtiyacı, tahmini çekim süresi gibi prodüksiyon maliyetleri de değerlendirmede dikkate alınacaktır.