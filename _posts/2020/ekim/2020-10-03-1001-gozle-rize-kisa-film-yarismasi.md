---
layout: post
title: "1001 Gözle Rize Kısa Film Yarışması"
description: "Rize Belediyesi, Kültür ve Turizm Bakanlığı’nın destekleriyle “1001 Gözle Rize” isimli ödüllü kısa film yarışması düzenliyor."
tags: [kasım 2020, genel, kısa film yarışması]
comments: true
lastDate: 1604782800  
dateHuman: "8 Kasım 2020"
attendance: "E-Posta"
comTopic: "Rize Şehir Belleği"
price: "11 Bin TL'dir"
requirements: "15 yaşını doldurmuş amatör ve profesyonel tüm film severlere açıktır."
permalink: "1001-gozle-rize-kisa-film-yarismasi"
image: "https://edebiyatyarismalari.com/images/2020/ekim/kamil-furtun-mizah-oyku-yarismasi.jpg"
excerpt: "Rize Belediyesi, Kültür ve Turizm Bakanlığı’nın destekleriyle “1001 Gözle Rize” isimli ödüllü kısa film yarışması düzenliyor."
---

Rize Belediyesi, Kültür ve Turizm Bakanlığı’nın destekleriyle “1001 Gözle Rize” isimli **ödüllü kısa film yarışması** düzenliyor.  

Amaç:  
- Kültür sanat alanında Türkiye’mizin seçkin film yarışmaları arasında olmak
- Rize’mizin ulusal ve uluslararası platformlarda tanıtılmasını sağlamak,
- Rize’mizin mevcut soyut ve somut tüm değer ve miraslarının konu olarak işlenerek gelecek nesillere aktarımını sağlamak,
- Rize şehrinin tarihi, doğal ve kültürel turizminin gelişmesine katkıda bulunmak
- Çekilecek filmleri seyirci ile buluşturarak, Türkiye’de sinema sanatının değerine katkı sağlamak.

## Kısa Film Katılım Koşulları
1. Yarışmaya katılım ücretsizdir.
2. Yarışmaya katılım 08 Kasım 2020 Pazar günü 23.59’a kadardır.
3. Yarışmaya, yapımı 1 Ocak 2019 tarihinden sonra gerçekleştirilen filmler katılabilir.
4. Yarışma; Yarışma Komitesi, Seçici Kurul Üyeleri ve Yarışma Sekretaryası ve bunların birinci dereceden akrabaları dışındaki, 15 yaşını doldurmuş amatör ve profesyonel tüm film severlere açıktır.
5. 18 yaş altı katılımcıların ekteki Veli/Vasi muvafakatname/izin belgesini doldurup çekmiş olduğu kısa film ile birlikte yarışma sekretaryası/iletişim e-posta adresine mail yoluyla göndermeleri gerekmektedir.
6. 18 yaş altı ve üstü tüm katılımcıların ekte belirtilen başvuru formunu doldurup çekmiş olduğu kısa film ile birlikte yarışma sekretaryası/iletişim e-posta adresine mail yoluyla göndermeleri gerekmektedir.
7. Yarışmacılar hangi kategoride ve dalda katılacaklarını başvuruda belirtirler. Yarışmaya katılacak olan filmlerde Rize Şehir temasına uygun olmayan filmler yarışma dışı bırakılacaktır.
8. Yarışmacılar, birden fazla eserle yarışmaya katılabilir. Filmlerin çekim teknikleri ile ilgili herhangi bir sınırlama yoktur. (Yarışmacılar kamera ya da mobil cihazlarla yapılan çekimlerle başvuru yapabilirler.)
9. Başka festivallere/yarışmalara katılmış ve ödül almış olmak başvuruya engel değildir.
10. Yarışmada tür ayrımı yapılmamıştır. Kurmaca, belgesel, deneysel ve canlandırma türlerinden herhangi birinde çekilmiş filmler başvurabilir.
11. Eserlerin başvurusu yönetmen tarafından yapılır. Eserde yönetmenliğin birden fazla kişi tarafından yapılması durumunda müracaatı yapan, diğerlerinin yazılı iznini almak ve başvuruya eklemek zorundadır. Bu durumda ödül, müracaatı yapan kişiye verilir. Ödülün paylaşımından doğacak sorunlardan yarışma komitesi, yarışma sekretaryası ve seçici kurul
sorumlu değildir.
12. Yarışmaya katılacak Filmler, MPEG2, MOV, H.264 formatında teslim edilebilir. (Tek format yeterlidir.)
13. Yarışmaya katılacak eserlerin süresi başlangıç ve bitiş jenerikleri dahil olacak şekilde en fazla 30 dakika ile sınırlıdır.
14. Yarışmacılar, **kisafilm@rize.bel.tr** mail adresine wetransfer üzerinden direkt başvuruyapabilirler.
15. Yarışmacıların aşağıda belirtilen belgeleri göndermeleri gerekmektedir.
- Filmden fotoğraflar (yüksek çözünürlükte)
- Filmin 1.5 dakikalık fragmanı
16. Gerekli görüldüğünde Yarışma Sekretaryası yönetmen ve eser hakkında doküman/bilgi talep edebilir.
17. Kriterleri sağlamayan filmler seçici kurul tarafından değerlendirmeye alınmayacaktır.

## Kısa Film Yarışması Ödülleri
Yarışmada Birincilik Ödülü: 5000 TL  
İkincilik Ödülü: 3000 TL  
Üçüncülük Ödülü: 2000 TL  
Jüri Özel Ödülü: 1000 TL olmak üzere 11 bin TL ödül dağıtılacak.

Son başvuru tarihinin 08 Kasım 2020 olduğu yarışmaya katılacak filmlerin uzunluğu maksimum 30 dakika olacak.

Yarışmaya katılacak olanlar www.rize.bel.tr veya www.ribegem.com internet sitesinden yarışma şartnamesine ve başvuru formlarına ulaşabilirler.