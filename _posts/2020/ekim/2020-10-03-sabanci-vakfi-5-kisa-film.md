---
layout: post
title: "Sabancı Vakfı 5. Kısa Film Yarışması"
description: "Sabancı Vakfı, toplumsal sorunların sanat aracılığıyla ele alınmasını desteklemek fikrinden hareketle Sabancı Vakfı Kısa Film Yarışması’nı düzenlemeye karar vermiştir. Yarışma ile amaçlanan, toplumsal konularda sinemanın yaratıcı bakış açısından, etki gücünden yararlanarak bilinç oluşturmak, farkındalık yaratmak ve toplumsal gelişmeye yönelik değişimleri tetiklemektir."
tags: [kasım 2020, genel, kısa film yarışması]
comments: true
lastDate: 1605819600  
dateHuman: "20 Kasım 2020"
attendance: "Websitesi"
comTopic: "Değişen İklimler, Değişen Hayatlar"
price: "45 Bin TL'dir"
requirements: "Yarışma’ya başvuran eserlerin yönetmen (Eser Sahibi) ve / veya yapımcısından en az birisinin T.C. veya K.K.T.C. vatandaşı olması gerekmektedir"
permalink: "sabanci-kisa-film-yarismasi"
image: "https://edebiyatyarismalari.com/images/2020/ekim/sabanci-vakfi-kisa-film-yarismasi.jpg"
excerpt: "Sabancı Vakfı, toplumsal sorunların sanat aracılığıyla ele alınmasını desteklemek fikrinden hareketle Sabancı Vakfı Kısa Film Yarışması’nı düzenlemeye karar vermiştir. Yarışma ile amaçlanan, toplumsal konularda sinemanın yaratıcı bakış açısından, etki gücünden yararlanarak bilinç oluşturmak, farkındalık yaratmak ve toplumsal gelişmeye yönelik değişimleri tetiklemektir."
---

Sabancı Vakfı, toplumsal sorunların sanat aracılığıyla ele alınmasını desteklemek fikrinden hareketle **Sabancı Vakfı Kısa Film Yarışması**’nı düzenlemeye karar vermiştir. Yarışma ile amaçlanan, toplumsal konularda sinemanın yaratıcı bakış açısından, etki gücünden yararlanarak bilinç oluşturmak, farkındalık yaratmak ve toplumsal gelişmeye yönelik değişimleri tetiklemektir.

## Kısa Film Başvuru Şartları
- Yarışma’ya başvuran eserlerin yönetmen ("Eser Sahibi") ve / veya yapımcısından en az birisinin T.C. veya K.K.T.C. vatandaşı olması gerekmektedir.
- Tüzel kişiler başvuru yapamaz.
- Yarışma’ ya sadece daha önce herhangi bir yerde gösterilmemiş ve ödül almamış eserler ile başvuru yapılabilir. Eser Sahiplerinin bugüne kadar çekmiş olduğu herhangi bir uzun metraj filmi bulunmaması gerekir.
- Bir kişi birden fazla eser ile başvurabilir. Bu durumda her bir başvuru için ayrı başvuru formu doldurulmalıdır.
Başvuru yapacak olan kişiler, online başvuru formundaki tüm alanları eksiksiz doldurarak son başvuru tarihi olan 20 Kasım 2020 tarihinde, en geç saat 17:30’a kadar başvurularını tamamlamak zorundadırlar.
- Eser sahibi filmin telif hakları konusunda her türlü hukuki ve cezai sorumluluğun kendisine ait olduğunu kabul eder. Yarışma’ya gönderilecek kısa filmlerdeki özgün olmayan metin, görüntü, müzik, vb. kullanımlarından doğacak her türlü telif hakları ile ilgili konular Eser Sahibinin sorumluluğundadır. Sabancı Vakfı bu durumdan hukuken sorumlu tutulamaz. Eser sahibi, eser vasıtasıyla üçüncü kişilerin telif haklarını ihlal edecek olursa, Sabancı Vakfı’nın uğrayacağı her türlü doğrudan ve dolaylı zararları tazminle mükelleftir.
- Eserde yer alan oyunculardan ve oyuncular haricinde eserde kimliklerini ortaya çıkaran veya ortaya çıkarabilecek görüntüleri, sesleri vb. her türlü bilgileri yer alan kişilerden 6698 sayılı Kişisel Verilerin Korunması Hakkında Kanun ve ilgili diğer düzenlemeler gereğince açık rızalarının alınmasına ilişkin her türlü yükümlülük yapımcı ve yönetmene (Eser Sahibine) aittir. Eser sahibi, Sabancı Vakfı tarafından talep edilmesi halinde, bu madde kapsamına ilgili kişilerin bilgilendirmeye dayanan ve özgür iradeyle açıklanan açık rızalarının alındığını gösterir kayıtları Sabancı Vakfı ile derhal paylaşacaktır.
- Sabancı Vakfı Yarışma sonucunun ilan edilmesinden önceki herhangi bir aşamada, herhangi bir sebep göstermeksizin, Yarışma’yı düzenlemekten vazgeçme veya Yarışma’yı iptal etme veya ileride aynı yarışmayı devam ettirmeme hakkına sahiptir. Yarışma’nın düzenlenmemesi veya iptal edilmesi halinde, Eser Sahipleri tarafından Sabancı Vakfı’na gönderilen veya teslim edilen hiçbir eser Vakıf tarafından kullanılamaz.
- Sabancı Vakfı çalışanları Yarışma’ya katılamaz.
- Vefat etmiş kişiler adına başvuru yapılamaz. Ancak, kişi adaylık başvurusu yaptıktan sonra vefat etmiş ise başvurusu değerlendirmeye alınır.
- Yukarıdaki şartlara uymayan başvurular değerlendirmeye alınmayacaktır.
- Yarışma’ya başvuru ücretsizdir.
- Yarışmacının filmografisinde Yarışma’ya başvurduğu eserle aynı adlı başka bir eseri bulunamaz.
- Süresi, jenerik de dahil olmak üzere 5 (beş) dakikayı geçmeyen filmler başvurabilir.
Temaya uygun olmak şartıyla kurmaca, belgesel, deneysel, animasyon vb. türlerin çekilmiş eserler başvurabilir.
Başvurular yalnızca online başvuru formu üzerinden gönderilmelidir. Kargo, posta gibi yollarla fiziksel olarak iletilecek gönderiler değerlendirmeye alınmayacaktır.
- Filmler Vimeo’ya (.mp(e)g/ .avi / .vob / .mov / .mp4 / .m4v, vb.) yüklenerek şifreli link ile başvuru yapılmalıdır. Filmler Vimeo'ya yüklendikten sonra "Privacy" sekmesi açılarak kişisel olarak şifre belirlenecektir. Belirlenen şifre ve URL bağlantısı **www.kisafilmuzunetki.org** adresinden yapılacak başvuru esnasında paylaşılmalıdır.
- Yüklenen filmlerin çözünürlüğü 1920x1080’dan az olmamalıdır.
- Filmler Türkçe ve İngilizce altyazılı olarak yüklenmelidir.
- Türkçe altyazılar beyaz renkte, İngilizce altyazılar ise sarı renkte olmalıdır.
- Görüntüye uygulanacak olan altyazı Arial font, 38 punto olmalıdır. Bir satırda en fazla 40 karakter olmalı ve en fazla iki satırdan oluşmalıdır.
- Yukarıdaki şartlara uymayan başvurular değerlendirmeye alınmayacaktır.

## Kısa Film Yarışması Ödülleri
- Sabancı Vakfı Kısa Film Yarışması’na katılan eserler arasından, Jüri tarafından belirlenen toplamda üç esere birincilik, ikincilik ve üçüncülük ödülleri verilecektir.
- Ödül için belirlenen adaylar, ödül töreni öncesinde Jüri veya Sabancı Vakfı tarafından kamuoyuna açıklanamaz.
- Ödüller Sabancı Vakfı tarafından gerçekleştirilecek Sabancı Vakfı Kısa Film Yarışması Ödül Töreni’nde açıklanır.
- Açıklanan sonuçlar kesindir, itiraz edilemez.
- Seçilen eserlerin yönetmenlerine;
- Birincilik Ödülü: 20.000 TL (Yirmibin Türk Lirası)
- İkincilik Ödülü: 15.000 TL (Onbeşbin Türk Lirası)
- Üçüncülük Ödülü: 10.000 TL (Onbin Türk Lirası) verilecektir.
- Ödüller, Sabancı Vakfı tarafından gerçekleştirilecek ödül töreninde, seçilen eserlerin yönetmenlerine kazandıkları ödül tutarında çek düzenlenmek suretiyle verilir.
- Ödül filmin yönetmenine verilir. Ödül alan filmin yönetmeni T.C. vatandaşı değilse ödül T.C. vatandaşı olan yapımcıya verilir. Filmin birden fazla yönetmeni olması durumunda ödül tutarı yönetmen sayısına eşit miktarlarda bölünerek ödeme yapılır. Yönetmenlerden sadece birisinin T.C. vatandaşı olması durumunda ödülün tamamı T.C. vatandaşı olan yönetmene verilir.
- Ödül töreninde yönetmenin bulunamaması söz konusu olursa ödül, yönetmenin önceden belirlediği ve yazılı olarak Sabancı Vakfı’na bildirdiği bir temsilciye verilir.
- Jüri’nin önerisi üzerine Sabancı Vakfı bu ödüller dışında özel ödüller de verebilir.
- Ödül alma hakkını kazandıktan sonra vefat eden kişinin kazandığı ödül, yasal mirasçılarına verilir.
- Ödül alan ve finale kalan eserlerin sahipleri; filmlerinin açılış ve kapanış jeneriklerinde, yayınladıkları basın bültenlerinde, gazete ilanlarında ve filmle ilgili her türlü tanıtım mecrasında Sabancı Vakfı Kısa Film Platformu logosuyla birlikte Birincilik/İkincilik/Üçüncülük/Jüri Özel/Mansiyon Ödülü”nü aldığını belirten, ya da finalist olduğunu bir ibareyi yayınlamakla yükümlü olacaklardır.
- Ödül alan eserlerin sahipleri, eserlerine ait T.C. Kültür ve Turizm Bakanlığı nezdinde yapılmış kayıt-tescil belgelerini, ödüllerin açıklanmasını takip eden on beş gün içerisinde ZeynoFilm Şehit Muhtar Bey Cad. Cemali Apt No:22 D:2 Talimhane/Taksim-İstanbul adresine ulaştırmakla yükümlüdür. Sabancı Vakfı, kayıt-tescil belgesini zamanında ulaştırmayan eser sahiplerinden ödüllerini geri alma hakkına sahiptir.