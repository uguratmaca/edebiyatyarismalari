---
layout: post
title: "Engelli Birey için Öykü Yarışması"
description: "Kültür-Sanatta önde gelen ilimiz Eskişehir Büyükşehir Belediyesi Engelli Birey için Öykü Yarışması düzenliyor."
tags: [ekim 2020, hikaye yarışması, engelli, eskişehir]
comments: true
lastDate: 1603141200  
dateHuman: "30 Ekim 2020"
attendance: "E-Posta"
comTopic: "Nasıl Bir Sosyal Yaşam"
requirements: "Yarışmaya Eskişehir‘de yaşayan ve 18 yaşını doldurmuş engelli bireyler katılabilmektedirler"
permalink: "engelli-birey-icin-oyku-yarismasi"
image: "https://edebiyatyarismalari.com/images/2020/agustos/engelli-birey-icin-oyku-yarismasi.jpg"
excerpt: "Kültür-Sanatta önde gelen ilimiz Eskişehir Büyükşehir Belediyesi Engelli Birey için Öykü Yarışması düzenliyor."
---

Amaç:  
Engelli bireylerin düşüncelerini yazarak üretmesini teşvik etmek, konulu öykü yarışması

## Öykü Yarışması Katılım Koşulları:

1. Yarışmaya Eskişehir‘de yaşayan ve 18 yaşını doldurmuş engelli bireyler katılabilmektedirler.
2. Bir kişi yalnızca 1 (bir) öyküyle yarışmaya katılabilir.
3. Birden fazla kişi tarafından ortaklaşa yazılmış öyküler yarışmaya kabul edilmez.

## Öykü Formatı İle İlgili Koşullar

1. Metin, öykü türüne uygun biçimde, Türkçe dil kurallarına uygun olarak yazılmalıdır.
2. Öykü A4 boyutunda, 12 punto “Times New Roman” yazı karakteriyle yazılmalıdır.
3. Öykünün uzunluğu 1,5 satır aralığıyla, en az iki (2) A4 sayfa, en fazla on (10) A4 Sayfa olmalıdır.
4. Öykü adı ve öyküyü yazan kişinin rumuzu, öykünün başında belirtilmelidir. Öyküyü yazan kişinin adı sadece başvuru formunda yer almalıdır.

### Öykü Gönderim Koşulları:
1. Katılım koşullarının ekinde başvuru formu bulunmaktadır. Başvuruda bulunacakların formu eksiksiz doldurması gerekmektedir. Başvuru formunun pdf ya da jpeg formatında bir kopyası,
2. Engelli kimlik kartının veya engelli raporunun pdf ya da jpeg formatında bir kopyası,
3. Öykünün Word Formatında bir kopyası;
4. Öykünün her sayfası paraflanmış pdf ya da jpeg formatında bir kopyası **oykuyarismasi@eskisehir.bel.tr** adresine e-posta ile gönderilecektir.

### Öykü Yarışması Şartnamesi:
1. Başvuruların şartnameye uygunluğu, Eskişehir Büyükşehir Belediyesi ön inceleme kurulu tarafından format açısından incelenecektir. Yarışmaya uygun bulunmayan eserler, seçici kurul değerlendirilmesine alınmayacaktır.
2. Şartnameye uygun olarak ve zamanında teslim edilen aday öyküler ön elemeden geçirilerek, seçici kurul tarafından değerlendirilir. Birincilik, ikincilik ve üçüncülüğe değer görülen kişilere ödülleri, daha sonra duyurusu yapılacak bir törenle verilecektir.
3. Yarışmaya eser gönderen her yarışmacı, yarışmaya gönderilen öykülerin telif haklarının süresiz, bedelsiz ve koşulsuz olarak yarışmayı düzenleyen Eskişehir Büyükşehir Belediyesi’ne geçmiş olduğunu kabul etmiş sayılır. Dolayısıyla Eskişehir
Büyükşehir Belediyesi, yarışmaya katılan öyküler üzerinde süresiz tasarruf yetkisine sahiptir. Ayrıca yarışmaya katılan öykülerin muhafazası da süresiz ve koşulsuz olarak Eskişehir Büyükşehir Belediyesi’ne ait olup; yarışmaya katılanlar tarafından geri istenemeyecektir.
4. Yarışmaya katılan eserler, yayınlanmaya değer bulunması durumunda kitap olarak yayınlanacaktır. Derece alan eserler ile derece alamayan ve dikkat çeken öyküler de hazırlanacak öykü kitabında yer alabilir.
5. Yarışmaya katılan öyküler üzerinde, seçici kurul tarafından gerek görüldüğü takdirde editörlük çalışması yapılabilir, fazla sayıda noktalama ve yazım hatası içeren öyküler değerlendirme dışı bırakılabilir.
6. Yarışmaya katılan öykülerin daha önce düzenlenen benzer yarışmalarda dereceye girmemiş, başkası tarafından yazılmamış, kısmen ya da tamamen başka bir metinden kopya edilmemiş ve daha önce herhangi bir yerde yayınlanmamış olması gerekmektedir. Başvuruda bulunan kişi, öykünün tümüyle kendisine ait, özgün ve başka bir yarışmada ödül alınmadığını kabul ve taahhüt eder. Ödül alan katılımcılardan bu taahhütleri dışında hareket ettiği anlaşılanlardan elde ettikleri
derece ve unvan geri alınır.
7. Yarışmanın ön inceleme kurulu Eskişehir Büyükşehir Belediyesi Engelli Birimidir. Seçici Kurul ise konusunda uzman kişilerden oluşturulacak ve kurul üyeleri ileri bir tarihte bildirilecektir. Seçici kurul, öyküleri rumuzları ile okuyacak, yazarların gerçek isimleri gizli tutulacaktır.
8. Öykülerin değerlendirilmesinde konuya bağlılık, Türkçeyi kullanma gücü, kurgu becerisi, yaratıcılık, özgünlük, anlatımda akıcılık, noktalama ve yazım kurallarına uygunluk gibi özellikler aranacaktır.
9. Eskişehir Büyükşehir Belediyesi’ne son başvuru tarihinden sonra ulaşan öyküler değerlendirmeye alınmayacaktır.
10. Yarışma seçici kurulu kararı kesindir, itiraz edilemez.
11. Eskişehir Büyükşehir Belediyesi, yarışma şartnamesinde değişiklik yapma hakkını saklı tutar.
12. Jüri kararı ile ödüle layık görülen öyküler arasından birinci, ikinci ve üçüncü öykü belirlenecektir.

### Yarışma Sekretaryası
Başvuru sahipleri, yarışma koşullarıyla ilgili bilgi almak ya da başvuruların ulaşıp ulaşmadığını kontrol etmek için Eskişehir Büyükşehir Belediyesi Engelli Hizmetleri Birimi’ne ait aşağıdaki telefon ve e-posta adresinden iletişim kurabilirler.  
Adı Soyadı: Dalca Üreyen, Cevat Efe  
Tel: 0 222 211 55 00 / 1230  
Adres: Arifiye mah. İki Eylül Cad. No:53 Odunpazarı / ESKİŞEHİR  