---
layout: post
title: "Neyzen Tevfik Hiciv Şiir Yarışması"
description: "Kartal Belediyesi, edebiyat yarışmaları düzenlemeye devam ediyor. Neyzen Tevfik Hiciv Şiir Yarışması..."
tags: [aralik 2020, genel, şiir yarışması]
comments: true
lastDate: 1609102800  
dateHuman: "28 Aralık 2020"
attendance: "Elden-Kargo-Posta"
comTopic: "Serbest"
price: "16 Bin 500 TL'dir"
requirements: "Yarışma her yaştan, amatör ve profesyonel şairlere açıktır."
permalink: "neyzen-tevfik-siir-yarisma"
image: "https://edebiyatyarismalari.com/images/2020/agustos/neyzen-tefik-hiciv-siir-yarismasi.jpg"
excerpt: "Kartal Belediyesi, edebiyat yarışmaları düzenlemeye devam ediyor. Neyzen Tevfik Hiciv Şiir Yarışması..."
---

Amaç:  
Kartal Belediyesi’nin; ünlü ney ustası ve şair Neyzen Tevfik’i (Tevfik Kolaylı), gelecek kuşaklara tanıtmak, eski şiir türlerinden olan “hiciv”i ve şiiri özendirmek amacıyla bu yıl ilk kez düzenlediği ‘Neyzen Tevfik Şiir (Hiciv) Yarışması’ için başvurular alınmaya başlandı.   

Yaşamı boyunca gericiliğe, baskı ve şiddete düşünceleri, yaşam biçimi ve şiirleriyle karşı çıkmış, laik Cumhuriyet’in yanında durmuş hiciv ustası Neyzen Tevfik’i, şiir üzerinden anmanın ve gündemde tutmanın konusunu oluşturduğu yarışma, tüm şairleri bekliyor.

## Şiir Yarışması Katılım Koşulları  

1. Yarışma her yaştan, amatör ve profesyonel şairlere açıktır.
2. Katılımcılar yarışmaya en fazla 3 şiirle katılabilirler.
3. Yarışmaya gönderilecek yapıtlar, bilgisayar ortamında hazırlanmış olmalıdır.
4. Yarışmaya gönderilecek şiirlerin, hiçbir yerde yayımlanmamış olması gerekmektedir. Bir başka yarışmaya gönderilmiş ya da bir başka yayın organında yayımlanmış şiirler saptanması durumunda, yarışma dışı bırakılacaktır.
5. Katılımcılar yarışmaya eserlerinin sol üst köşesine yazacakları gerçek adlarıyla katılacaklardır.
6. Yarışmacılar kısa özgeçmiş, adres ve iletişim bilgilerini, eserlerinin ekinde mutlaka göndereceklerdir.
7. Katılımcılar ürünlerini 8 kopya olarak, 28 Aralık 2020 mesai bitimine kadar  
    Ebru Şahin  
    Kartal Belediyesi Kültür ve Sosyal İşler Müdürlüğü  
    Yukarı Mah. Belediye Cad. No:6, Kartal/İstanbul  
    Tel: 0216 280 58 06 adresine; elden, kargo ya da posta yoluyla iletmeleri gerekmektedir. Posta ve kargodan kaynaklı gecikmeden, belediyemiz sorumlu değildir. 
8. Kartal Belediyesi, ödül alanların dışında, yarışmaya gönderilen şiirlerden istediği kadarını telif hakkı ödemeden kitaplaştırabilir.
9. Yarışmanın Seçici Kurul Üyeleri şu isimlerden oluşmaktadır:
    Müjdat Gezen (Mizah Yazarı, Tiyatro Oyuncusu, Yönetmen)  
    Celal Ülgen (Hukukçu, Yazar, Şair)  
    Kandemir Konduk (Mizah Yazarı, Senarist)  
    Adem Uçar (Kartal Belediye Başkan Yardımcısı)  
    Cihan Demirci (Mizah Yazarı, Karikatürist, Şair)  
    Hüseyin Fidan (Şair, Yazar)  
    Dilruba Nuray Erenler (Şair, Eğitimci)  
    Niyazi Yaşar (Şair, Yazar, Eğitimci)  
10. Değerlendirme sonucunda;
    Birinci seçilen yapıtın sahibine 7.500,00 TL. + Plaket  
    İkinci seçilen yapıtın sahibine 5.000,00 TL. + Plaket  
    Üçüncü seçilen yapıtın sahibine 2.500,00 TL. + Plaket  
    Seçici kurul özel ödülü sahibine 1.500,00 TL + Plaket verilecektir.  
11. Yarışmaya katılan herkes, katılım koşullarını kabul etmiş sayılır.
12. Sonuçlar 21 Ocak 2021 tarihinde, basın yoluyla ve aynı gün Kartal Belediyesi’nin web sayfasından açıklanacak, dereceye girenlerin ödülleri ise, Neyzen Tevfik’in ölüm yıl dönümü olan 28 Ocak 2021 tarihinde düzenlenen bir törenle verilecektir.
13. Sorularınızı ebrusahin@kartal.bel.tr adresine iletebilirsiniz.