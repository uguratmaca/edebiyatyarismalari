---
layout: post
title: "Zehirli Kalem Öykü Ödülü"
description: "Dedektif Dergi, bundan böyle her yıl bir öyküye Zehirli Kalem Ödülü verecek."
tags: [ekim 2020, polisiye, hikaye yarışması]
comments: true
lastDate: 1603573200  
dateHuman: "25 Ekim 2020"
attendance: "E-Posta"
price: "1500 TL'dir"
comTopic: "Serbest, Tür: Polisiye"
requirements: "Türkiye içinde ya da dışında yaşayan herkes, Türkçe yazmak koşuluyla bu ödüle başvurabilir."
permalink: "zehirli-kalem-oyku-yarismasi"
image: "https://edebiyatyarismalari.com/images/2020/agustos/zehirli-kalem-oyku-odulu.jpg"
excerpt: "Dedektif Dergi, bundan böyle her yıl bir öyküye Zehirli Kalem Ödülü verecek. Polisiyenin sesini daha geniş kitlelere duyurmak, sevdirmek, polisiye edebiyatımıza yeni eserler ve yazarlar kazandırmak amacıyla yola çıkan Dedektif Dergi, bu hedefine yönelik önemli bir adım daha atmış bulunuyor."
---

Amaç:  
[Dedektif Dergi](https://dedektifdergi.com/?ref=edebiyatyarismalari.com){:rel="nofollow"}{:target="_blank"}{:class="gtag"}, polisiye öykü yazılmasını teşvik etmek ve edebiyatımıza nitelikli polisiye öyküler kazandırmak amacıyla, her yıl **Zehirli Kalem Polisiye Öykü Ödülü** adı altında bir polisiye öykü yarışması düzenlemeye karar vermiştir.

## Gönderilecek Eserlerde Aranan Koşullar
- Konu serbesttir. Ancak, öyküler mutlaka polisiye türünde olmalıdır. Gizemli bir suç içermeli ve mantıklı bir sonuca bağlanmalıdır. Bu özellikleri taşıyan noire ve gerilim tarzında yazılmış öykülerle de ödüle başvurulabilir.
- Öyküler daha önce hiçbir yerde (basılı veya dijital olarak) yayınlanmamış, herhangi bir yarışmaya katılmamış ve ödül almamış olmalıdır.
- Öykülerin uzunluğu 5.000 kelimeyi geçmemelidir.
- Öyküler özenli bir Türkçe ile yazılmalı, imla kurallarına azami derecede dikkat edilmelidir.

## Zehirli kalem Öykü Ödülü’ne katılım şekli ve koşulları
- Türkiye içinde ya da dışında yaşayan herkes, Türkçe yazmak koşuluyla bu ödüle başvurabilir.
- Öyküler A4 sayfasına, Times New Roman yazı karakteri ile 1,5 satır aralığında yazılmalı ve word dosyası olarak elektronik postayla **zehirlibirkalem@gmail.com** adresine gönderilmelidir. Başvurular sadece elektronik postayla yapılacaktır.
- Katılımcı, ayrıca 300 kelimeyi geçmeyen özyaşam öyküsünü elektronik postaya ekleyerek gönderecektir.
- Başvurularda rümuz kullanılacaktır. Rümuz, öykü dosyasının sol üst köşesine yazılacak, dosyanın hiçbir yerinde yazarın adı yer almayacaktır.
- Ödüle katılmak için son başvuru tarihi 25/Ekim/2020’dir. Sonuçlar ise, 15/Ocak/2021’de Dedektif Dergi’de açıklanacaktır.
- Ödül, seçici kurul üyeleri ve birinci dereceden yakınları dışında herkese açıktır. Ödül yönetmeliğine uygun olmayan ve belirtilen tarihten sonra teslim edilen başvurular değerlendirmeye alınmayacaktır.
- Ödüle sadece bir öykü ile başvurulacak, dereceye girsin ya da girmesin, hiçbir eser iade edilmeyecektir.
- Ödüle gönderilen öykülerin hukuki ve bilimsel sorumluluğu yazarına aittir. Üçüncü kişilerin, öykünün telif hakkı konusunda iddia ve talepleri olması durumunda sorumluluk öykü sahibinindir.
- Başvuru sahibi, öyküsünün birinci seçilmesi veya mansiyon kazanması halinde eser üzerindeki basılı ve dijital tüm kullanım haklarını bedelsiz olarak Dedektif Dergi’ye devrettiğini kabul etmiş demektir.
- Bu koşulların yanı sıra, dereceye giren öykülerin yazarları, eserlerinin Dedektif Dergi’de yayınlanmasını, bir kitap halinde basılarak çoğaltılmasını ve satış amacıyla dağıtılmasını da peşinen kabul etmiş sayılırlar.
- Gönderilecek öykü sayısına bağlı olarak Dedektif Dergi, ön seçici kurul oluşturabilir.

### Değerlendirme Esasları
- Ödüller; düşünce, cinsiyet, ırk ve din farkı gözetmeksizin nesnel ölçülere göre verilir.
- Gizemli bir suç sürecini anlatan, polisiye öyküleme tekniğine uygun bir kurguyla yazılmış, dil ve üslup açısından yenilikler getiren eserlere değerlendirmede öncelik verilecektir.
- Türkçenin dil ve anlatım kurallarının doğru kullanılması da değerlendirmede önemli bir unsur olarak dikkate alınacaktır.

### Ödüller
- Birinci seçilen öyküye Zehirli Kalem ödülü verilecektir.
- Seçici kurul, uygun görürse birincilik ödülünü birden fazla öykü arasında paylaştırabilir.
- Zehirli Kalem Ödülü’nü kazanacak esere verilecek para ödülü, her yıl Dedektif Dergi tarafından belirlenir ve ödül tutarı, sonuçlar Dedektif Dergi’de açıklanmasının ardından derhal brüt olarak ödenir.
- Bu yılki para ödülü 1.500 Tl. olarak belirlenmiştir.
- Seçici kurul ayrıca uygun bulduğu öykülere mansiyon ödülü verecektir.
- Yarışma sonuçları,  15/Ocak/2021 tarihinde Dedektif Dergi’den ve derginin sosyal medya hesaplarından kamuoyuna duyurulacaktır.
- Birinci seçilen ve mansiyon kazanan öyküler önce Dedektif Dergi’de, daha sonra da bir kitapta toplanarak yayımlanacaktır.

#### Seçici Kurul
Güzella Bayındır  
Doç. Dr. Saniye Cancı Çalışaneller  
Bürkem Cevher  
Şebnem Sezgin Canatalay  
Necati Göksel  