---
layout: post
title: "Öğretmenler Arası Kısa/Küçürek Öykü Yarışması"
description: "Altınordu İlçe Milli Eğitim Müdürlüğü Öğretmenler Arası Kısa/Küçürek Öykü Yarışması düzenleniyor."
category: articles
tags: [kasım 2024, hikaye yarışması, öğretmen, minimal öykü yarışması]
lastDate: 1731020400
dateHuman: "8 Kasım 2024"
attendance: "Milli Eğitim Müdürlüğü"
comTopic: "Eşik"
requirements: "Altınordu İlçe Millî Eğitim Müdürlüğüne öğretmenler"
permalink: "ogretmenler-arasi-kucurek-oyku-yarismasi"
image: "https://edebiyatyarismalari.com/images/2024/ekim/ogretmenler-arasi-kucurek-kisa-oyku-yarismasi.webp"
organizer: "Altınordu İlçe Milli Eğitim Müdürlüğü"
excerpt: "Altınordu İlçe Milli Eğitim Müdürlüğü Öğretmenler Arası Kısa/Küçürek Öykü Yarışması düzenleniyor."
---

## Öğretmenler Arası Kısa/Küçürek Öykü Yarışması

Sanat eserleri ile içinde oluştukları zamanın ana karakteri ve baskın eğilimleri arasında sıkı bir ilişki olduğu unutulmamalıdır. Modern insanın süre/zaman sorunu ve yer/yerleşme, 'yer edinme' çabası küçürek öykülerin kalkış noktasıdır. Zira hızlı tüketim çağının istemli bir ürünü gibi ortaya çıkan ve genel anlamda dağınıklığa karşı bir protesto olan küçürek öyküler, akreple yelkovan arasına sıkışan modern insanın çığlığıdır; kısa, keskin ve tiz.

Müdürlüğümüzce, Altınordu İlçe Millî Eğitim Müdürlüğüne bağlı resmî ve özel okul/kurumlarda, eğitim öğretim hizmetleri sınıfında fiilen görev yapmakta olan öğretmen ve yöneticiler arasında birincisi 'kapı' temasıyla geçen yıl düzenlenen ve öğretmenlerin yoğun ilgi gösterdiği kısa öykü yarışmasının bu yılki teması; "eşik" .

Türk edebiyatının önemli eserleri yıllar boyunca öğretmen yazarlar tarafından verilmiştir. Behcet Necatigil, Yahya Kemal, Sabahattin Ali, Mustafa Kutlu gibi pek çok önemli şair/yazar ise ileride şair/yazar olacak birçok isme hocalık yaptı. Bugün de merkez edebi dergileri besleyen kalemlerin çoğu taşra şehirlerinde öğretmenlik mesleğini icra etmekteler. Altınordu Millî Eğitim Müdürlüğümüz, bu geleneğin devamını sağlamak, okullarımızdaki öğretmenleri yazmaya teşvik etmek ve kurumumuzun Taşbaşı eğitim kültür sanat ve edebiyat dergisine eser çeşitliliği kazandırmak amacıyla öğretmenler arası kısa öykü yarışmasının ikincisini düzenlemiştir. Günümüz öykücülüğünün önemli isimlerinin seçici kurulda yer alacağı kısa öykü yarışmasının son başvuru tarihi 8 Kasım 2024 Cuma günüdür.