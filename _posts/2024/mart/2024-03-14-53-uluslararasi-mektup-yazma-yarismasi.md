---
layout: post
title: "53. Mektup Yarışması"
description: "Evrensel Posta Birliği (UPU) '53. Mektup Yarışması' düzenliyor."
category: articles
tags: [nisan 2024, mektup yarışması, lise, ortaokul]
lastDate: 1713474000
dateHuman: "19 Nisan 2024"
comTopic: "Gelecek nesillere, miras almalarını umduğunuz dünya hakkında bir mektup yazın"
attendance: "PTT Kargo"
organizer: "Evrensel Posta Birliği (UPU)"
requirements: "9-15 yaş arası gençler katılabilir."
price: "10 Bin TL'dir."
permalink: "53-uluslararasi-mektup-yazma-yarismasi"
image: "https://edebiyatyarismalari.com/images/2024/mart/53-uluslararasi-mektup-yazma-yarismasi.jpg"
excerpt:  "Evrensel Posta Birliği (UPU) <strong> 53. Mektup Yarışması </strong> düzenliyor."
---

## 53. Mektup Yarışması
Evrensel Posta Birliği (UPU) **53. Mektup Yarışması** düzenliyor.  

Katılım Koşulları:
- Yarışma 9-15 yaş arası katılımcılara açıktır. (Yarışmaya katıldığı tarih itibariyle 15 yaşından gün almamış olmak gerekmektedir.)
- Mektuplar katılımcıların kendi-orijinal el yazılarıyla yazılmalıdır.
- Katılımcıların eserlerini yazarken kullanacakları kâğıt ve kalem türü; eserleri okunaklı, düzgün ve mektup formatına uyacak şekilde (tükenmez kalem/kurşun kalem, çizgili/çizgisiz/renkli kâğıt vb.) kendi tercihleri doğrultusunda olabilir.
- Başvurular kesinlikle konuya bağlı olmalı ve 800 kelime sınırını aşmamalıdır.
- Katılımcılar mektuplarını Türkçe veya katılımcının tercihine göre doğrudan İngilizce veya Fransızca dillerinden birinde maksimum 800 kelimeyi aşmayacak şekilde hazırlamalıdır. (Her üç dilde de yapılabilecek başvuruların ülkemiz içerisinde kazanma şansı eşit olup orijinali Türkçe olarak yapılan başvurunun birinci seçilmesi durumunda İngilizce veya Fransızca dillerinden birine çevirisi Şirketimizce yapılarak UPU’ya iletilecektir.)
- Orijinal mektup (olması halinde) adayın çizimlerini de içerebilir. 
- Adayın iyi kalitede çekilmiş bir fotoğrafı, arka yüzüne adayın ismi mutlaka yazılarak, mektup ve gerekli belgelerle Şirketimize gönderilecek zarfın içine konulmalıdır. (Lütfen fotoğrafı herhangi bir belgeye zımbalamayınız veya yapıştırmayınız). Fotoğraflar resim çıktısı şeklinde olmamalı, adayın son halini yansıtır vesikalık şeklinde olmalıdır.
- Katılımcıların,
    - El ile yazdıkları mektubu;
    - İyi kalitede çekilmiş bir vesikalık fotoğraf (arka yüzüne isim-soy isim yazılarak), 
    - Adaya ait bilgilerin yer aldığı form (EK:1),
    - Veli izin belgesi (EK:2), 
    - Velinin Kişisel Verilerin Korunması Kanunu Kapsamında Açık Rıza Beyanı (EK:3),
ile birlikte “kayıtlı posta gönderisi” olarak **PTT işyerlerimizden**: “Uluslararası Mektup Yazma Yarışması” ibaresi ile “PTT A.Ş. Uluslararası Operasyonlar Daire Başkanlığı, Şehit Teğmen Kalmaz Cad. F Blok, 2.Kat, 06101, Altındağ /Ulus/ Ankara” adresine 19 Nisan 2024 tarihine kadar tarafımıza ulaşacak şekilde göndermeleri gerekmektedir.
- Eserlerin postalama ücreti göndericiye ait olup yarışmaya katılım için herhangi bir ücret alınmamaktadır.
- Söz konusu belgeler www.ptt.gov.tr internet sitemizdeki “Duyurular” bölümünde yer alacaktır.
- Mektup ve eklerinin aynı kayıtlı posta gönderisi içerisinde eksiksiz gönderilmesi gerekmektedir. 
- Şirketimiz gönderi kanalları dışında özel kargo şirketleri vb. ile gönderilen eserler dikkate alınmayacaktır. 
- Son başvuru tarihinden sonra yapılacak başvurular kesinlikle değerlendirilmeyecektir.
- Mektuplar; okullar, Milli Eğitim Müdürlükleri ya da Kaymakamlıklar vb. kanallar aracılığıyla ve toplu olarak değil, DOĞRUDAN ve BİREYSEL olarak PTT AŞ’ye gönderilmelidir.
- Şirketimize gönderilecek mektuplar arasından yapılacak değerlendirme sonucunda Ülkemizi temsilen seçilecek bir mektup UPU’ya iletilecektir. 
- Ülkemizi temsil edecek mektubun kazananı mayıs ayı içerisinde www.ptt.gov.tr internet sitemizdeki “Duyurular” bölümünde ilan edilecektir. 
- UPU nezdinde ise sonuçlar genellikle Ekim ayı içerisinde ilan edilmektedir. Şirketimiz de gerekmesi halinde UPU’nun sonuçlarına göre internet sitesinde gerekli duyuruları yapacaktır. 
- UPU tarafından belirlenecek uluslararası jüri üyeleri her ülkeden gönderilen mektupları değerlendirerek en iyi üç mektubu seçecektir. Ayrıca UPU tarafından belirlenecek bazı mektuplara da özel mansiyon ödülü verilebilir. 
- Gerekli görülmesi halinde yapılacak her türlü değişiklik ve yeniden düzenleme (yarışma tarihi, katılım şatları vb.) hakkı saklı olup PTT AŞ’ye aittir.
- Dereceye girdiği ilan edilen eserlerin herhangi bir sebeple ödüllerini alamaması durumunda sonraki sıradaki en yüksek puana sahip mektup ödülü almaya hak kazanır.                                                                        


### 53. Mektup Yarışması Ödülleri
- Birinci: 5.000 TL + Kişisel Pul
- İkinci: 3.000 TL + Kişisel Pul
- Üçüncü: 2.000 TL  + Kişisel Pul