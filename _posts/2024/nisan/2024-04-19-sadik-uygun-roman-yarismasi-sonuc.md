---
layout: simple
title: "Sadık Uygun Yayınları Çocuk Roman Ödülleri Sonuçları"
description: "Sadık Uygun Yayınları Çocuk Roman Ödülleri sonuçlanmıştır."
category: articles
tags: [sonuç 2024]
permalink: "sadik-uygun-roman-yarismasi-sonuc"
excerpt: "Sadık Uygun Yayınları <strong>Çocuk Roman Ödülleri </strong> sonuçlanmıştır."
image: "https://edebiyatyarismalari.com/images/2024/nisan/sadik-uygun-roman-yarismasi-sonuc.jpg"
---

## Sadık Uygun Yayınları Çocuk Roman Ödülleri Sonucu

Sadık Uygun Yayınları Cumhuriyetin 100. yılında başlattığı Çocuk Yazını Roman Yarışması sonuçlandı.

Birincilik ödülüne Filiz Gündoğan’ın “Karahindibalar ve Fısıldanan Dilekler” adlı yapıtı değer görüldü.

Sadık Uygun Yayınları’nın Çocuk Yazını dalında açtığı roman yarışması sonuçlandı.

Kuruluşunun 26. yılında, çocuk ve gençlik yazınına yeni, nitelikli yapıtlar kazandırmak, bu alandaki çaba ve çalışmaları daha da görünür kılmak, desteklemek, değerlendirmek amacıyla Cumhuriyetin 100. yılında düzenlediği yarışmaya 22 ilden 68 yazar başvurdu.

Çiğdem Sezer, Emek Yurdakul, Esra Seçil Uygun, Eşref Karadağ, Mavisel Yener, Ömer Açık ve Prof. Dr. Sedat Sever’den oluşan Seçici Kurul; finale kalan 20 dosyayı değerlendirerek kararını verdi.

Yarışmaya Antalya’dan katılan Filiz Gündoğan, “Karahindibalar ve Fısıldanan Dilekler” adlı yapıtıyla birinciliğe, İstanbul’dan katılan Deniz Alev Suer, “Ay Işığı Ekspresi” adlı çalışmasıyla ikinciliğe, İstanbul’dan katılan Yasemin Yılmaz Yüksek, “Çok Bilir Ne Söyler Tiyatrosu” eseriyle üçüncülüğe layık görüldü.

Seçici Kurul ayrıca yayınlanmaya değer bulduğu yedi eser açıkladı.

Ben Bir Dünya Satıcısıyım, Ali Çelik                

Ben Neymişim Be Abi!, Eylem Karakuş 

Gökten Düşen Palyaço, Dilşad Deniz Kaya      

Karantina Adası, Erinç Berk

Kankalar Sınıfı, Dursaliye Şahan

Kedim Kime Benziyor, Pelin Cansu Sarıyıldız

Komşuuu, Biz Geldik!, Ersin Köseoğlu  

Yarışmaya dosya gönderen yazarların sadece %13’ünün, dereceye giren yazarların ise sadece %1’inin erkek olduğu açıklaması da yapıldı.

Ödüller, 11 Mayıs 2024 tarihinde, Sadık Uygun Yayınlarının, aynı gün açılışı da yapılacak olan Alsancak’taki yeni Kültür merkezinde, düzenlenecek olan “Edebiyat Şöleni”nde verilecek.

Yayınevi Genel Müdürü Özgür Uygun Aydın, “Kurucumuz Sadık Uygun’un ‘Başka bir eğitim, başka bir dünya mümkün’ anlayışıyla çıktığı yolda çocuklarımız ve gençlerimiz için nitelikli yazınsal yapıtlar üretmek de düşlerimiz arasındaydı,” dedi.

Aydın, yarışmaya gösterilen ilgi nedeniyle bütün katılımcılara, seçici kurul üyelerine teşekkür ederken derece alanları da kutladı.