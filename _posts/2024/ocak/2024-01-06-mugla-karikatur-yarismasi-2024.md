---
layout: post
title: "5. Uluslararası Karikatür Yarışması"
description: "Muğla Büyükşehir Belediyesi '5. Uluslararası Karikatür Yarışması' düzenliyor."
category: articles
tags: [şubat 2024, karikatür yarışması, genel]
lastDate: 1708030800
dateHuman: "16 Şubat 2024"
comTopic: "Doğal Afetler ve İnsan"
attendance: "E-Posta"
hidden: true
organizer: "Muğla Büyükşehir Belediyesi"
requirements: "Amatör ve profesyonel bütün dünya karikatürcüleri katılabilir."
price: "90 Bin TL'dir"
permalink: "mugla-karikatur-yarismasi-2024"
image: "https://edebiyatyarismalari.com/images/2024/ocak/mugla-karikatur-yarismasi-2024.jpg"
excerpt:  "Muğla Büyükşehir Belediyesi <strong> 5. Uluslararası Karikatür Yarışması </strong> düzenliyor."
---

## 5. Uluslararası Karikatür Yarışması
Muğla Büyükşehir Belediyesi **5. Uluslararası Karikatür Yarışması** düzenliyor.  

Katılım Koşulları:
- Yarışma ulusal ve uluslararası düzeyde düzenlenmiş olup amatör, profesyonel tüm dünya karikatürcülerine açıktır.
- Genel ahlak kurallarına uymayan, hakaret içeren, siyasi amaca hizmet eden, sakıncalı ve zararlı ifadeler içeren karikatürler yarışma dışı kalacaktır.
- Seçici kurul üyeleri yakınları yarışmaya katılamazlar.
- Çizim tekniği serbesttir. Yarışmacıların katılım formunu doldurması zorunludur. 
- Yarışmaya katılım sadece mail yoluyladır. Karikatür boyutları en az A4 ( 21 x 29.7 cm) en fazla A3 ( 29.7 x 42 cm ) ve 300 dpi çözünürlükte ve jpg formatında olmalıdır. 
- Gönderilecek karikatürler daha önce hiçbir ulusal ve uluslararası yarışmada ödül almamış olmalıdır. Seçici kurulun aynı ya da benzer saydığı veya başka bir karikatürcüye ait olduğunu belirlediği karikatürler değerlendirilmeyecektir. 
- Yarışmacılar karikatürleriyle birlikte kısa özgeçmişlerini karikatürlerine eklemelidir.
- Yarışmacılar en fazla 5 (beş) adet karikatür gönderebilirler. 
- 18 yaş altı katılımcıların başvurularına nüfus cüzdanı fotokopisi eklemeleri gerekmektedir. 
- Karikatürler en geç 16 Şubat 2024 Cuma Günü mesai bitimine kadar “Muğla Büyükşehir Belediyesi 5. Uluslararası Karikatür Yarışması’’ başlığı ile sanatçının adı, soyadı, Şehir ve Ülkesi yazılarak, **karikatur.yarisma@mugla.bel.tr** adresine gönderilmelidir. 
- Yarışmada sadece dereceye giren (Yarışmacıların beraberinde getirecekleri misafirlerin masrafları kendilerine ait olacaktır.)  ve 18 yaş altı kategorisinde ödül kazanan yarışmacıların (Velisi olan bir kişinin konaklama ve ulaşım masrafları karşılanacaktır.) şahsına ait ulaşım (otobüs veya uçak), konaklama ve ağırlama masrafları Muğla Büyükşehir Belediyesi tarafından karşılanacaktır. 
- Para ödülü kazanan yarışmacıların ödüllerini almaya gelmedikleri takdirde tarafımıza ulaştırdıkları banka IBAN numarasına havale yapılacaktır. Hak sahibi, IBAN numarası ile birlikte istenen evrakları eksiksiz doldurmak ve imzalamak zorundadır. Hak sahibinin IBAN numarasını bildirmemesi durumunda ödül bedeli, sonuçların açıklandığı tarihten itibaren 1 yılın sonunda zaman aşımına uğrar. Zaman aşımı durumunda hak sahibinin ödül, telif vb. herhangi bir talebi olamaz.
- Yarışmaya gönderilen karikatürler geri gönderilmeyecektir. Dereceye giren ve sergilenmeye değer görülen karikatürler Muğla Büyükşehir Belediyesi tarafından kültürel amaçlı kullanılabilecek veya yayınlanabilecektir. Yarışmaya gönderilen karikatürler içerisinden, jüri tarafından seçilen ve sergilenmeye değer görülen eserler Muğla Büyükşehir Belediyesi’nce düzenlenecek olan bir albümde toplanacaktır. Bu albümler yalnızca yarışmada dereceye giren ve düzenlenen albümde eseri yayınlanan katılımcılara gönderilecektir. 
- Yarışma sonunda ödül, mansiyon, sergilenme ve albüme girmeye hak kazanan eserler üzerinde 5846 sayılı Fikir ve Sanat Eserleri Kanunu’nun 21’inci maddesinde tanımlanan işleme, 22’nci maddesinde tanımlanan çoğaltma, 23’üncü maddesinde tanımlanan yayma, 24’üncü maddesinde tanımlanan temsil ve 25’inci maddesinde tanımlanan işaret, ses ve/veya görüntü nakline yarayan araçlarla umuma iletim mali hakları eser sahibi ile birlikte süresiz olarak Muğla Büyükşehir Belediyesi’ne ait olacaktır. Muğla Büyükşehir Belediyesi bu haklar çerçevesinde eseri, süresiz olarak, Türkiye içinde veya dışında, Türkçe veya diğer tüm dünya dillerinde, her türlü ortam ve her türlü materyal içeriğinde eser sahibinin ismini belirterek kullanabilecek ve kullandırabilecektir. Muğla Büyükşehir Belediyesi, karikatürlerin başka amaçlar için kullanılmasına, hiçbir koşul altında, izin vermez. Sergilemeye ve albüme seçilen eserlere ayrıca ücret ödenmez. Çalışmalarını yarışmaya gönderen tüm katılımcılar yukarıdaki koşulları kabul etmiş sayılır.


### 5. Uluslararası Karikatür Yarışması Ödülleri
- Birinci: 25.000 TL
- İkinci: 16.000 TL
- Üçüncü: 12.000 TL
- Mansiyon (3 Adet): 8.000 TL
- 18 Yaş Altı (2 Adet): 4.000 TL
- Raşit Yakalı Özel Ödülü: 5.000 TL