---
layout: post
title: "2025 Seyhan Livaneli Öykü Yarışması"
description: "2025’te altıncısı verilecek olan Seyhan Livaneli Öykü Yarışması için başvurular başladı."
category: articles
tags: [ekim 2024, hikaye yarışması, genel]
lastDate: 1728943200
dateHuman: "15 Ekim 2024"
comTopic: "Yüzleşmeler"
attendance: "E-Posta"
organizer: "Eksik Parça"
requirements: "18 yaş üzeri herkes katılabilir."
permalink: "seyhan-livaneli-oyku-yarismasi-2024"
image: "https://edebiyatyarismalari.com/images/2024/temmuz/seyhan-livaneli-oyku-yarismasi-2024.jpg"
excerpt: "2025’te altıncısı verilecek olan <strong>Seyhan Livaneli Öykü Yarışması</strong> için başvurular başladı."
---

## 2025 Seyhan Livaneli Öykü Yarışması

2025’te altıncısı verilecek olan Seyhan Livaneli Öykü Yarışması için başvurular başladı.

- Ödül, öykü türünde kitabı yayımlanmamış 18 yaş üzeri yazar ve yazar adaylarına açıktır. (Diğer türlerde kitabı yayımlanmış olmak, başvurmaya engel değildir.)
- Ödüle, iki öyküyle başvurulur. Öyküler elektronik ortamda veya kâğıt baskı olarak yayımlanmamış, başka bir yarışmadan ödül almamış olmalı ve yarışmanın sonucu açıklanana kadar yayımlanmamalıdır.
- Her biri en fazla 1500 sözcük uzunluğunda iki öykü tek Word dosyası içinde gönderilmelidir.
- Başvuru, adayın kendisi tarafından, seyhanlivanelioykuyarismasi@eksikparca.com e-posta adresine, 15 Ekim 2024, saat 24.00’e kadar gönderilmelidir.
- Başvuru için gönderilen e-posta, iki Word dosyasından oluşmalıdır. 
    - Birinci dosyada yazarın/yazar adayının adı, iki öyküsünün adları, belirlediği rumuz, adresi, cep telefonu, e-posta adresi ve kısa özgeçmiş bilgisi bulunmalıdır.
    - İki öykünün yer alacağı diğer dosyaya yazarın adı yazılmayacaktır.
- Dosyaların her ikisi de, belirlenmiş olan rumuz adıyla kaydedilmiş olmalıdır; “rumuz-1” ve “rumuz-2” biçiminde.
- Düzenleme kurulu, jüri üyelerine, ön elemeden geçen adayların dosyalarını isimsiz iletecektir.
- Düzenleme kurulu, adayların dosyalarını yönetmeliğe uygunluk, özensizlik, belirgin anlatım sorunu, yazım hatası gibi yönlerden inceleyecektir. Yarışmayı düzenleyen kurum ön seçici kurul oluşturma yetkisine sahiptir. 
- Ödüle gönderilen öykülerin hukukî sorumluluğu yazarına aittir. İntihal veya üçüncü kişilerin telif hakkı gibi durumlarda, sorumluluk yazara aittir.
- Yarışma Koordinatörü: Ayça Erdura
- Seçici Kurul: Zülfü Livaneli (Jüri Başkanı), Hakan Akdoğan, Jale Sancak, Gaye Boralıoğlu, Menekşe Toprak, Barış İnce, Zafer Köse
- Seçici kurul üyelerinin birinci derece yakınları, önceki senelerde ödülümüzü alan ve finale kalan yazarlar ödüle başvuramayacaktır.
- Ödülü kazanan yazarın öykü dosyası, Eksik Parça Yayınları tarafından kitaplaştırılacaktır. Ayrıca yarışma sonucu açıklanana kadar katılımcılar başka yayıneviyle kitap anlaşması yapamaz. Ödülü alan katılımcının ilk kitabı Eksik Parça Yayınları tarafından yayımlanacaktır.
- Yarışmanın kazananı 22 Ocak 2025’te açıklanacak ve Nisan 2025’te ödül töreni düzenlenecektir. 
- Adaylar, Yüzleşmeler temalı, elektronik ortamda veya kâğıt baskı olarak yayımlanmamış, başka bir yarışmadan ödül almamış öykülerini 15 Ekim 2024 tarihine kadar **seyhanlivanelioykuyarismasi@eksikparca.com** e-posta adresine göndererek başvurularını yapabilirler.
