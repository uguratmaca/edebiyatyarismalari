---
layout: post
title: "Macit Kılıçeri Roman Ödülü"
description: "Macit Kılıçeri Roman Ödülü son başvuru tarihi 31 Aralık 2024'tür"
category: articles
tags: [aralık 2024, roman yarışması, genel]
lastDate: 1735599600
dateHuman: "31 Aralık 2024"
attendance: "Posta, Kargo, Elden"
comTopic: "Serbest"
price: "20 Bin TL'dir"
organizer: "Theme Edebiyat ve KALİD"
requirements: "İsteyen herkes katılabilir"
permalink: "macit-kiliceri-roman-odulu"
image: "https://edebiyatyarismalari.com/images/2024/kasim/macit-kiliceri-roman-odulu.jpg"
excerpt:  "Macit Kılıçeri Roman Ödülü son başvuru tarihi 31 Aralık 2024'tür"
---

## Macit Kılıçeri Roman Ödülü

Bu ödülün oluşturulma ve hayata geçirilme sebebi Türkiye’de Edebiyat sanatını kamu yararına teşvik etmek ve destek olmak, yazarlara ve yayınevlerine eserlerini duyurmak ve yaymak adına bir mecra oluşturmak, geleneksel ve kalıcı bir ödülle THEMA EDEBİYAT ve KALİD (Kadıköy Maarif Koleji ve Anadolu Lisesi Mezunlar Derneği) olarak ülkenin yaratıcı değerlerine sahip çıkmaktır. Ödül, yıllar içinde oluşturacağı birikimle sadece edebiyata hizmet etmekle kalmayarak, ülkemiz insanlarının dünyayı algılamasına, yaratıcılıklarının değerlendirilmesine ve sanatın yayılmasına dair bir inancın ve umudun ürünü olmayı hedefler.

- Başvuru başlangıç tarihi 1 Ekim 2024
- Son başvuru tarihi 31 Aralık 2024
- 20 eserden oluşan uzun listenin açıklanması: 1 Şubat 2025
- 5 asli 3 yedek eserden oluşan kısa listenin açıklanması: 8 Nisan 2025
- Kazanan eserin açıklanması ve Ödül Töreni: 15 – 30 Mayıs 2025 arası.
- Eser roman türünde olmalı ve orijinal olarak Türkçe yazılmış ve Türkiye’de yayımlanmış olmalıdır
- Eseri basan yayınevinin son iki yıl içerisinde yılda en az iki adet başka edebi eseri basmış ve dağıtım anlaşmasını yapmış olması gerekmektedir. Yayınevi bir şirket ve T.C. vergi mükellefi olmalı ve bu eserler şirketin çoğunluk hissesine sahip veya şirketi kontrol eden kişinin yazdığı eserler olmamalıdır.
- Eser, Türkiye Cumhuriyeti sınırları içerisinde dağıtılmış ve bandrol alarak TL olarak satışa çıkmış olmalıdır.
- 2025 yılı ödülüne 1 Ocak 2023 – 31 Aralık 2024 tarihinde yayımlanmış eserlerle baş vurulabilir.
- 2025 yılı Ödülüne aday gösterilecek eserlerin başvurusu 31 Ekim 2024 – 31 Aralık 2024 tarihleri arasında yapılacaktır.
- Eserin yazarı, eserin başvurusunun yapıldığı tarihte hayatta olmalıdır.
- Başvurular eser sahibi yahut yayınevi tarafından yapılabilir.
- Yarışmaya katılacak eserlerin 6 adedinin en geç 31 Aralık 2024 tarihine kadar KALİD -General Asım Gündüz Cad. Adliye Palas Apt. No: 72 Kat 4 Daire 8 Bahariye Kadıköy / İstanbul adresine kargo veya elden teslim edilmesi gerekir.
- Yayınevi ve eser sahibi başvurusunu yaptığı anda, eserin değerlendirilme süreci ve ödül alması durumunda uygulanacak prosedür ile ilgili tüm kuralları kabul etmiş sayılır.
- Yazarlar ve yayınevleri, beş eserden/yazardan oluşacak asil listeye alınmaları durumunda KALİD ve Thema Edebiyat sosyal medya hesaplarında aday olduklarının duyurulacağını kabul ederler. Diledikleri takdirde **KALİD-Thema Edebiyat Macit Kılıçeri Roman Ödülü** ibaresini kullanmak kaydıyla kendi sosyal medya hesaplarında da duyuru yapabilirler.
- Yazarlar ve yayınevleri, beş eserden/yazardan oluşacak asil listeye alınmaları durumunda tanıtım için kullanılmak üzere bir basın bülteni ve en az üç adet yüksek çözünürlüklü (en az 4000 piksel) fotoğrafı Yürütme Kuruluna (themaedebiyat@gmail.com ve bilgi@kalid.org adreslerine) iletmek zorundadır.
- Yazarlar ve yayınevleri, beş eserden/yazardan oluşacak asil listeye alınmaları durumunda eserleriyle ilgili paylaşımların Dernek ve Thema Edebiyat tarafından yapılmasına izin verir.
- Başvuru yapan yazarlar ve yayınevleri, Jüri üyelerinin meşruluğunu ve yetkinliğini, Ödül sürecinin işleyişini ve kararın meşruluğunu başvuru yaptıkları andan itibaren kabul etmiş sayılır.
- Ödül 20.000 TL (yirmi bin türk lirası)’dır.

## Jüri Üyeleri

- Tarık Günersel
- Feridun Andaç
- Fuat Sevimay
- Ercan Akbay
- Ahmet Erözenci
