---
layout: post
title: "11. Simit Çay Edebiyat Etkinlikleri Şiir Yarışması"
description: "11. Simit Çay Edebiyat Etkinlikleri Şiir Yarışması başvurmaya açıldı."
category: articles
tags: [şubat 2025, şiir yarışması, genel]
lastDate: 1738450800
dateHuman: "1 Şubat 2025"
attendance: "E-Posta"
price: "3 Bin 500 TL'dir"
comTopic: "Serbest"
organizer: "Simit Çay"
requirements: "İsteyen herkes katılabilir"
permalink: "simit-cay-edebiyat-11-siir-yarismasi"
image: "https://edebiyatyarismalari.com/images/2024/kasim/simit-cay-edebiyat-siir-yarismasi.jpg"
excerpt: "11. Simit Çay Edebiyat Etkinlikleri Şiir Yarışması başvurmaya açıldı."
---

## 11. Simit Çay Edebiyat Etkinlikleri Şiir Yarışması

- Simit Çay Edebiyat Etkinlikleri tarafından şiir meraklılarını yazmaya özendirmek amacıyla 11.si düzenlenen “serbest” konulu şiir yarışması başlıyor. Yarışma bilgileri aşağıda detaylandırılmıştır.
- Not: Sadece nitelikli eserlerin katılımının sağlanması, aşırı katılımı önlemek ve şiirlerin daha sağlıklı şekilde değerlendirilebilmesi amacıyla 60 lira (+KDV), katılım ücreti olarak belirlenmiştir.
- Yarışmanın Konusu: Konu serbesttir.
- Biçim: Herhangi bir biçimsel kısıtlama bulunmamaktadır.
- Yarışmanın son başvuru tarihi, saati: 01 Şubat 2025, 23.59
- Sonuçların açıklanması: 1 Nisan 2025‘e kadar
- Instagram hesabımız ile bizimle iletişim kurun: @simitcayedebiyat

### 11. Simit Çay Edebiyat Etkinlikleri Şiir Yarışması Ödülleri

- Yarışmamız ödüllü bir müsabakadır. Dünyanın her yerinden Türkçe veya diğer Türk lehçeleri (Azerbaycan Türkçesi vb.) ile yazdığınız şiirlerle katılabilirsiniz. Ödüller aşağıda sıralıdır:
- Birinciye: 2000 lira + başarı belgesi
- İkinciye: 1000 lira + başarı belgesi
- Üçüncüye: 500 lira + başarı belgesi
- Ödül töreni ile ilgili detaylar daha sonra açıklanacaktır.
- Kazanılan para ödülleri Türkiye’de hizmet veren bir banka şubesindeki -bizzat kazanan kişiye ait- IBAN numarasına 1 Haziran 2025 tarihine kadar yatırılacaktır. Nitekim ödül kazanılması durumunda yonetici@simitcay.com’a gönderilen IBAN beyanları dikkate alınacaktır. Beyan hususunda yaşanan herhangi bir aksaklıktan yarışma kurulu sorumlu değildir.

### 11. Simit Çay Edebiyat Etkinlikleri Şiir Yarışması Şartnamesi

1. Yarışmaya katılan şiirin daha önce herhangi bir yarışmaya katılmamış, herhangi bir süreli yayında veya şiir sitesinde* yayımlanmamış olması gerekir. Bunun yanında, kısmen veya tamamen alıntılanmış şiirler de değerlendirme dışı bırakılacaktır. Şiir kitabında yayımlanan eserler ilgili yayınevinden izin alınmak suretiyle yarışmaya başvurabilir. Böyle bir durumda katılımcı şiirinin altına “İlgili yayınevinden izin alarak bu şiirle yarışmanıza katılıyorum.” ifadesini eklemelidir.
2. Her yarışmacı, yarışmaya en fazla iki (2) şiirle katılabilir. Şiirlerin dili, Türkiye Türkçesi ile anlaşılabilmesi kaydıyla herhangi bir Türk lehçesi (Azerbaycan Türkçesi vb.) olabilir. Yarışmada konu ve tarz sınırlaması yoktur. Ayrıca yarışmaya niteliksiz eserlerin katılmasını önlemek ve sağlıklı şekilde okunabilir sayıda şiir gelmesini sağlamak amacıyla katılımcılardan katılım ücreti alınacaktır.
3. Katılım ücreti ödenmeyen başvurular geçersiz sayılacaktır.
4. Yarışma genel ağ (internet) üzerinden gerçekleştirilecektir. Kesinlikle elden dosya teslimi yapılmayacaktır. Formdaki (*) ile işaretlenen ad, soyad, adres gibi tüm bilgilerin doğru biçimde doldurulması zorunludur. Ayrıca yarışmada tüm katılımcılar kendi bilgilerini doğru bildirmekle yükümlüdür. Aksi takdirde kazanılan ödül iptal edilecektir.
5. Yarışmaya katılan şiirler yapıt sahibine geri verilmeyecektir. Eserlerden uygun görülenler, herhangi bir telif hakkı iznine gerek kalmaksızın, yapıt sahibinin ismi zikredilmek koşuluyla yarışmayı düzenleyicileri tarafından bir kitapta toplanabilir, dergi, gazete, e-yayın, sosyal medya veya genel ağ sayfasında yayımlanabilir.
6. Yarışmaya katılan eserler üzerinde Seçici Kurul tarafından dil bilgisine ilişkin düzenleme yapılabilir. (Ki ve de bağlacının yanlış yazılması, “herkes”in “herkez” biçiminde bilinçli olmayarak yazılması vb. durumlarda yazım düzeltmesi yapılabilir; estetik kaygılarla yapılan özgün imlaya karışılmaz.)
7. Etkinlik düzenleyicileri gereken hâllerde yarışma koşullarında değişiklik yapabilir, yarışmayı iptal edebilir, belirli bir sırayı paylaştırabilir [iki birinci seçme gibi (bu durumda bir sonraki sıra belirlenmez)] ya da iptal edebilir. Ayrıca düzenleyiciler yarışma takviminde her türlü değişikliği yapmaya yetkilidir.
8. **Şiir yarışması** düzenleme biçimi ve şiirlerin değerlendirilmesindeki tüm yetki seçici kurula aittir.
9. Şiirlerin içeriği ile ilgili bütün sorumluluk eser sahibine aittir. Nitekim yarışmaya katılan toplumun genel hassasiyetlerine ve yasalara aykırı eserler değerlendirmeye alınmayacaktır.
10. Yarışma sonucu açıklandıktan itibaren 10 gün içerisinde katılım esnasında beyan edilen e-postaya yonetici@simitcay.com e-posta adresinden gönderilen bildirime yanıt vermeyen -ulaşılamayan- kişilerin ödülleri iptal edilecektir. Bu ödüller bir başkasına devredilmeyecektir.
11. Yarışmaya şiir gönderen şairler bu şartları kabul etmiş sayılacaktır.
12. Yarışma kurulu yarışmayı iptal etme hakkına sahiptir. Bu durumda ödenen katılım paraları iade edilecektir.
13. Ödüller, katılım ücretini ödeyen kredi kartı hesabının sahibine değil şiirin sahibine yapılacaktır. Daha önce yarışmamızda para ödülü kazananlar iki yıl geçmeden yarışmaya tekrar başvuru yapamazlar.
14. Tek ödeme yapıp birden fazla şiir gönderenlerin yalnızca son gönderdikleri şiir dikkate alınacaktır. Aynı şekilde iki ödeme yapıp ikiden fazla şiir gönderenlerin yalnızca son gönderdikleri iki şiir değerlendirilecektir. Tek formla ödeme sayısından fazla şiir gönderildiğinde ise ilk gönderilen(ler) dikkate alınacaktır.

Not: Katılımcılar ödemelerinin gerçekleşip gerçekleşmediği veya şiirlerinin tarafımıza ulaşıp ulaşmadığına dair kuşkuya düşerse, Instagram hesabımızdan ya da yonetici@simitcay.com e-posta adresinden bize ulaşabilirler.
* Şiir sitelerinde yayımlanan şiirler, sonuçların açıklanmasının ardından 2 saat içerisinde mevcut siteden kaldırılmalıdır. Şiirin yayımlandığı yer ile oluşabilecek her türlü uzlaşmazlıktan şiirin sahibi sorumludur.

Seçici Kurul Üyeleri
- Dr. Ensar KILIÇ (Okutman) 
- Şair Seda Nur KURT (Türk Dili ve Edebiyatı Öğretmeni | YL)
- Yazar Hayati SARIEKİZ (Türkçe Öğretmeni | YL)
- İrem HATIL (Öğretim Görevlisi)
- Dr. Tolga ALVER (Türkçe Öğretmeni)

[Başvuru için](https://www.magaza.simitcay.com/urun/11-simit-cay-edebiyat-etkinlikleri-siir-yarismasi-katilim-formu-kopya/?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}