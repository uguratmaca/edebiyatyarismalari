---
layout: post
title: "Sarıyer Belediyesi Fakir Baykurt Öykü Yarışması"
description: "Sarıyer Belediyesi Fakir Baykurt Öykü Yarışması 4 kategoride toplamda 93 Bin 500 TL'lik ödül dağıtacak."
category: articles
tags: [şubat 2025, hikaye yarışması, genel, lise, ortaokul, kitap dosyası, avrupa, fakir baykurt]
lastDate: 1738882800
dateHuman: "7 Şubat 2025"
attendance: "Elden, APS, Kargo, Kurye"
price: "93 Bin 500 TL'dir"
comTopic: "Serbest"
requirements: "Yarışmaya Avrupa’da veya Türkiye dışında yaşayan öykü yazarları katılabilir"
permalink: "sariyer-fakir-baykurt-oyku-yarismasi-24"
image: "https://edebiyatyarismalari.com/images/2024/kasim/fakir-baykurt-oyku-yarismasi.jpg"
organizer: "Sarıyer Belediyesi"
excerpt: "Sarıyer Belediyesi Fakir Baykurt Öykü Yarışması 4 kategoride toplamda 93 Bin 500 TL'lik ödül dağıtacak."
---

## Sarıyer Belediyesi Fakir Baykurt Öykü Yarışması

"Herkesin bir öyküsü vardır" sloganı ve edebiyatın bütünleştirici etkisi ile halkımızın okuma-yazmaya olan ilgisini artırmak amacıyla 2024 yılında **Sarıyer Belediyesi Fakir Baykurt Öykü Yarışması** düzenlenmiştir.

- Adaylar yarışmaya sadece bir öyküyle katılabilirler.
- 1.Kategori: Ortaokul (10-14 yaş) 
- 2.Kategori: Lise (15-19 yaş) 
- 3.Kategori: Yetişkinler Kategorisi 1 (Ortaokul - Lise öğrencisi olmayan, 18 yaş üzeri)
- 4.Kategori: Yetişkinler Kategorisi 2 (01.01.2024 – 07.02.2025) tarihleri arasında yayımlanmış olan bir öykü kitabıyla katılabilirler
- Yarışmacı; bir A4 kâğıdını aşmayan özgeçmişini, nüfus cüzdanı fotokopisini küçük zarfa koyacaktır. Küçük zarfın içinde bulunan özgeçmişte adayın yaşı, açık adresi, telefon numaraları ve e-posta adresi mutlaka yazılmalıdır. Küçük zarfın üzerine sadece yarışma kategorisi yazılacaktır. Adresi ya da yaş gurubu belirtilmeyen öyküler değerlendirmeye alınmayacaktır.
- Öykülerde, öykü yazarının kimliğini belirten hiçbir bilgi bulunmayacaktır.
- Yarışmaya katılacak öyküler ve özgeçmiş; 12 punto ile Times New Roman karakterinde A4 kâğıda yazılacaktır. Öyküler (4 nüsha olarak) ve küçük zarf , büyük zarfın içine konarak tek zarf halinde teslim edilecektir.
- Öykü konusu serbesttir.
- Öykülerin uzunluğu 1,5 satır aralığında 5 (A 4) sayfayı geçmeyecek boyutta olacaktır.
- 4.Kategoride (yarışmaya öykü kitabı ile) katılacak olan yarışmacılar 4 adet öykü kitabı ile yarışmaya başvuracaktır. 4 adet öykü kitabı, 1 A4 kağıdını aşmayan özgeçmişi ve nüfus cüzdan fotokopisiyle birlikte büyük zarf içine konarak teslim edilecektir.
- Önceki yıllarda düzenlenmiş öykü yarışmalarımızda eserleri dereceye girenler bu yıl yapılacak öykü yarışmasına aynı kategoride katılamaz.
- Yayımlanmış öykü kitabı olan katılımcılar; birinci, ikinci ve üçüncü kategoride yarışmaya katılamazlar.
- Yarışmaya gönderilen öyküler ve öykü kitapları iade edilmeyecektir.
- Birden fazla kişi tarafından yazılmış ortaklaşa öyküler yarışmaya kabul edilmeyecektir.
- Sarıyer Belediyesi yarışmaya katılan eserlerin bedelsiz olarak basım, reklam, tanıtım, her türlü dijital, görsel, yazılı alanlarda yayımlama, yayma, kopyalama, çoğaltma, hakkına sahiptir.
- Yarışmada ortaokul, lise, yetişkin kategorilerinde ilk üçe giren öykülere ödül verilecektir. Ayrıca bu kategorilerde mansiyon ödülü verilecektir.
- Dördüncü kategoride **Fakir Baykurt Öykü Kitabı Ödülü** verilecektir.
- Sonuçların açıklanmasının ardından dereceye giren öykülerin, 2025 Fakir Baykurt Öykü Kitabı basımı için Word dosyası halinde kulturvesosyalisler@sariyer.bel.tr adresine gönderilmesi istenecektir.
- Seçici Kurul üyeleri yapacakları değerlendirmede bütün kategorilerdeki dereceleri iki katılımcı arasında paylaştırabilir. Bu durumda kategorinin belirlenen ödülü dereceye girenler arasında eşit olarak paylaştırılır.
- Yarışmaya gönderilen öykülerin bu şartnamenin herhangi bir maddesine aykırılığı, alıntı, kopya ya da başkasına ait olduğunun tespit edilmesi durumunda söz konusu öyküler yarışma dışı bırakılacak olup hukuki sorumluluğu da yarışmacıya ait olacaktır.
- Yarışmaya son başvuru tarihi 07 Şubat 2025 olup son başvuru tarihinden sonra ulaşan öyküler değerlendirmeye alınmayacaktır. Postadaki gecikmeler ya da teknik aksaklıklar nedeniyle zamanında ulaşmayan başvurulardan Sarıyer Belediyesi sorumlu değildir.
- Öyküler Sarıyer Belediyesi Kültür ve Sosyal İşler Müdürlüğü, Pınar Mahallesi, Günyüzü Caddesi No:2 Maslak-SARIYER / İSTANBUL adresine elden, APS, Kargo ve kurye ile teslim edilir.
- Yarışmaya gönderilen ve ödül kazanan eserlerin Sarıyer Belediye Başkanlığı’nca talep edilen her türlü evrağın posta (PTT) veya kargo ücreti katılımcıya aittir.
- 6698 sayılı kişisel verilerin korunması kanunu kapsamında; yzk.v.k.k. aydinlatme metni.pdf (sariyer.bel.tr) linkinde bulunan K.V.K.K. Aydınlatma Metni ve Gizlilik Taahhütname’sinin çıktılarının alınıp gerekli bilgilerinin doldurulup, imzalanarak istenilen evraklarla birlikte gönderilmesi zorunludur. Bu formlar gönderilmediği takdirde başvurular geçersiz sayılacaktır.
- Yarışma sonuçları 16 Mayıs 2025 tarihinde sariyer.bel.tr sitesinde yayınlanacaktır.
- Ödül töreni tarihi daha sonra ilan edilecektir.
- Yarışmaya öykü gönderen yarışmacılar bu şartnameyi kabul etmiş sayılır.

### Sarıyer Belediyesi Fakir Baykurt Öykü Yarışması Ödülleri
 
#### 1.KATEGORİ

- BİRİNCİYE: 6000 TL
- İKİNCİYE: 4500 TL
- ÜÇÜNCÜYE: 3000 TL
- MANSİYON: 2000 TL

#### 2.KATEGORİ

- BİRİNCİYE: 9000 TL
- İKİNCİYE: 6000 TL
- ÜÇÜNCÜYE: 4500 TL
- MANSİYON: 3000 TL

#### 3.KATEGORİ

- BİRİNCİYE: 15.000 TL
- KİNCİYE: 10.500 TL
- ÜÇÜNCÜYE: 7500 TL
- MANSİYON: 4500 TL

#### 4.KATEGORİ

- Fakir BAYKURT Öykü Kitabı Ödülü: 18.000 TL