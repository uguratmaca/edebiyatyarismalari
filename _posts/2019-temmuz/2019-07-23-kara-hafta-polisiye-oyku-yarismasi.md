---
layout: post
title: "Kara Hafta İstanbul Polisiye Öykü Yarışması"
description: "güncel ödüllü öykü yarışmaları 2019, 2019 hikaye yarışmaları, para ödüllü yarışmalar 2019, polisiye hikaye"
category: articles
tags: [eylül 2019, genel, hikaye yarışması]
comments: true
lastDate: 1567285200
dateHuman: "01 Eylül 2019"
---

Pera Palace Hotel’in DenizBank iş birliği ve Storytel desteğiyle düzenlediği Türkiye’nin tek **polisiye edebiyat festivali** Kara Hafta İstanbul, beşinci yılına özel bir **öykü yarışması** düzenliyor. Bu yıl 21-23 Kasım tarihlerinde gerçekleştirilecek ve yurt içi ve yurt dışından önemli yazarların katılacağı festival; yolu yine bir dönem Pera Palace Hotel’den geçen Alfred Hitchcock temasıyla gerçekleştirilecek.

Gençlerin ilgisini polisiye edebiyatına çekmek amacıyla düzenlenen “Kara Hafta İstanbul Polisiye Öykü Yarışması”na 30 yaş ve altı gençler katılabilecek.

**Kara Hafta İstanbul Polisiye Öykü Yarışması**'nın ödül töreni, Pera Palace Hotel’de düzenlenecek Kara Hafta İstanbul açılış töreni kapsamında 21 Kasım Perşembe akşamı gerçekleşecek. **Polisiye edebiyat** ve yayıncılık dünyasının bir araya geleceği törende genç yazarlar ödüllerini, usta polisiye yazarlarının elinden alacak, Türkiye ve dünyadan yazar ve yayıncılarla tanışma fırsatı bulacak.

Yarışmada ödüllendirilecek dokuz öykü, Vapur Kitap Yayınları tarafından kitaplaştırılarak polisiye okurlarının beğenisine sunulacak. Yarışmanın birincisi Kara Hafta İstanbul’un davetlisi olarak Pera Palace’ta ağırlanacak ve festivali izleme, festival kapsamında düzenlenen yazarlar yemeğine katılma olanağı bulacak.

Seçici kurulunda **Ahmet Ümit**, Algan Sezgintüredi, Elçin Poyrazlar, Ayşe Erbulak ve  Adnan Özer gibi edebiyatımızın önemli isimlerinin bulunduğu yarışmada başvuru için son tarih 1 Eylül 2019.

Şartname:

Yarışmaya 30 yaş ve altı (1989 ve daha genç doğumlu) tüm gençler katılabilir.
Eser gönderimi açık ad ve soyadı ile yapılacaktır. Takma isim ya da rumuzla yapılan başvurular yarışmaya kabul edilmeyecektir.
Yarışmaya katılacak öyküler Türkçe olmalıdır.
Katılımcılar “Times New Roman” yazı karakteriyle 12 punto yazılmış 10 A4 sayfasını geçmeyen bir (1) öyküleriyle yarışmaya katılabilirler. Birden fazla öykü ile katılanların diğer öyküleri yarışmaya dahil edilmez.
Katılımcılar öyküleri ile birlikte ad, soyad, açık adres ve telefon numaralarını içeren kimlik bilgilerini de yollamalıdır.
Yarışmaya son katılım tarihi 01 Eylül 2019’dur.
Katılımcılar öykülerini e-posta ekinde Word dosyası olarak **karahafta@perapalace.com** adresine göndereceklerdir.
Yarışmaya katılan öyküler ön elemeden geçirildikten sonra jüriye sunulacaktır. Yarışma jürisi ekim ayının ilk haftası toplanıp ödüle değer bulunan 9 eseri ve yarışma birincisini saptayacak, yarışmayı kazananlar ekim ayının ikinci haftası blog.perapalace.com adresinden ve festivalin sosyal medya hesaplarından duyurulacaktır.

Ödülü alan öyküler Vapur Kitap Yayınları’nca kitaplaştırılacaktır. Ödül kazananlara yayınevince telif haklarının karşılığı olarak 10’ar kitap hediye edilecektir.
“Kara Hafta İstanbul Polisiye Öykü Yarışması”nın 2019 ödül töreni, Pera Palace Hotel’de düzenlenecek Kara Hafta İstanbul açılış töreni kapsamında 21 Kasım 2019 tarihinde gerçekleşecek, ödül kazanan dokuz katılımcının ödülleri törende takdim edilecektir.
Yarışma birincisinin ulaşım ve 2 gece otel konaklama masrafları Kara Hafta İstanbul tarafından karşılanacaktır.

[Başvuru için](https://blog.perapalace.com/etkinlik/5-kara-hafta-festivalinde-genc-yazarlar-icin-oyku-yarismasi/?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}
