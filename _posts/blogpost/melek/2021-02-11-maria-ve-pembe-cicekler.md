---
layout: post
title: "Maria ve Pembe Çiçekler | Şiir | Blog"
description: "Maria giyinmiş, beyaz elbisesini ..."
tags: [blog, şiir, melek kaya]
comments: true
permalink: "blog/maria-ve-pembe-cicekler"
image: "https://edebiyatyarismalari.com/images/2021/subat/maria-ve-pembe-cicekler.jpeg"
excerpt: "Maria giyinmiş, beyaz elbisesini ..."
---

## Maria ve Pembe Çiçekler
Maria giyinmiş, beyaz elbisesini  
Çıkmış yola koşarak, gidiyor tarlaya  
Bugün festival günü, kiraz çiçekleri açtı  
Ama Maria farkında değil, o kiraz çiçeklerinden bile daha güzel  
  
Maria gidiyor hevesle  
Pembe çiçekleri koklamak için kocaman tarlada  
Ama Maria farkında değil  
Tarlada kendi başına değil  
  
Maria başını uzatır, çiçeklere yanaşır  
Tam koklarken onları, arkadan biri yanaşır  
Artık Maria farkında, hissetti sıcak nefesi  
Ama çok geç kaldı geç kaldı, görünce dona kaldı  
  
Maria uzanıyor tarlada  
Pembe kiraz çiçeklerinin altında  
Artık elbisesi beyaz değil  
Çiçekler gibi pembe renge bürünmüş  
  
Mariayı kimse görmedi, üzerinden vakit esti geçti  
Pembe çiçekler döküldü, üzerini örttü  
Mariayı kimse görmedi, çiçeklerini soğuk ruzgarlar aldı gitti  
Şimdi ortada teni, tıpkı elbisesi gibi beyaz bedeni  
  
Doğa onu kucakladı, kurtlar kuşlar paylaştı  
Maria tüm canlıların içinde, kiraz çiçeklerinin gelişinde  
Ne zaman çıksam tarlaya, bir rüzgar eser öylece  
Ve kulağıma bir ses gelir, neşeli bir kadının gülüşü gibi  

### [Melek Kaya]({{ site.url }}/melek-kaya/)