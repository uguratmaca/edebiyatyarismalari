---
layout: post
title: "İstiklal Yolunda Samsun’dan İzmir’e Makale Yarışması"
description: "türk eğitim sen istiklal yolunda makale yarışması"
category: articles
tags: [makale yarışması, mart 2019]
comments: true
lastDate: 1553806800
dateHuman: "29 Mart 2019"
comTopic: "İstiklal Yolunda Samsun'dan İzmir'e"
---

Yokluk, imkânsızlık ve her türlü sıkıntıya rağmen milleti esaretin sınırından kurtaran topyekûn verilmiş bir mücadelenin adıdır Türk İstiklâl Harbi. Katledilmiş, cenazesi kaldırılıp toprağa verilmiş bir milletin yeniden diriliş destanıdır istiklâl mücadelesi. Türk milletine Sevr Antlaşması’yla dayatılan, onu esir ve sömürge yapma projesinin reddedilerek, ‘Misak-ı Millî’ beyannamesi uğrunda fidanların, çınarların “bir gül bahçesine girer gibi” ölümü hiçe sayarak “şu kara toprağa” girmesidir. Millî Mücadele, son on yılını savaş meydanlarında, yokluk içinde geçiren bir neslin; Türk Tarihi’nin en sancılı günlerinin yaşandığı bir dönemde Türk bağımsızlık savaşının önderi Mustafa Kemal Atatürk ve silâh arkadaşlarına gösterdiği tam bağlılık ve inançla kendisine çizilen kaderi reddederek kendi kaderini değiştirdiği bir başkaldırının adıdır.

Türk Eğitim-Sen Genel Merkezi tarafından şanlı tarihimizin ve binlerce yıllık köklü geçmişimizin birikimlerinden oluşan kültürel değerlerimizin doğru bir şekilde öğretilmesi ve gelecek kuşaklara aktarılması amacıyla, Gazi Mustafa Kemal Atatürk’ün Samsun’a çıkışı ve Türk Millî Mücadelesinin 100. yılı vesilesiyle makale yazma yarışması düzenlenmiştir.

[Detaylar ve Başvuru için](https://www.turkegitimsen.org.tr/icerik_goster.php?Id=12811&utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}