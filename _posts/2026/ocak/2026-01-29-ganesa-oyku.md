---
layout: post
title: "2. Mitoloji Festivali Mitolojik Öykü Yarışması"
description: "Ganeşa Yayınevi 2. Mitoloji Festivali Mitolojik Öykü Yarışması duyurdu."
category: articles
tags: [mayıs 2026, hikaye yarışması, genel]
lastDate: 1778364000
dateHuman: "10 Mayıs 2026"
comTopic: "Mitler ve Efsaneler"
attendance: "E-Posta"
organizer: "Ganeşa Yayınevi"
price: "10 Bin TL'dir"
requirements: "17 yaşını doldurmuş herkes katılabilir"
permalink: "ganesa-mitolojik-oyku-yarismasi-2026"
image: "https://edebiyatyarismalari.com/images/2026/ocak/ganesa-mitolojik-oyku-yarismasi.webp"
excerpt: "Ganeşa Yayınevi 2. Mitoloji Festivali Mitolojik Öykü Yarışması duyurdu."
---

## 2. Mitoloji Festivali Mitolojik Öykü Yarışması

- Yarışmaya yurt içinde ve yurt dışında yaşayan, 17 yaşını doldurmuş herkes katılabilir.
- Yarışmaya başvuru ücretsizdir.
- Yarışmaya, Ganeşa Yayınevi çalışanları ile birinci derece yakınları ve jüri üyeleri ile birinci derece yakınları katılamazlar.
- Yarışmaya katılım bireyseldir. Ortaklaşa yazılan eserler kabul edilmeyecektir.
- Yarışmaya her katılımcı yalnızca bir eserle katılabilir. Birden fazla eser gönderenler değerlendirme dışı tutulacaktır.
- Ganeşa Yayınevi, yarışmaya katılan eserlerin basım, reklam, tanıtım, her türlü dijital, görsel, yazılı alanlarda yayımlama, yayma, çoğaltma hakkına sahiptir.
- Yarışmaya katılımlar e-mail yoluyla olacaktır. Kargo, posta veya elden teslim ile eser kabul edilmeyecektir.
- Yarışmaya katılan kişiler, şartnameyi kabul etmiş sayılır.
- Yarışmanın konusu Mitler ve Efsaneler’dir.
- Yarışmaya gönderilecek çalışmanın Mitler, mitolojik kahramanlar ya da efsanelerden ilhamla yazılmış özgün ve kurmaca bir öykü olması gerekmektedir.
- Öykü dili Türkçe olmalıdır. Farklı bir dille yazılan eserlerin çevirisi yapılmayacak olup değerlendirme dışı tutulacaktır.
- Her katılımcı başlık dahil en fazla 1500 kelime uzunluğunda bir öykü ile katılabilir.
- Öyküler word (doc/docx) formatında 12 punto, Times New Roman yazı tip, 1.5 satır aralığı ile yazılmış olmalıdır.
- Yarışmaya gönderilecek öykünün tamamının, bir bölümünün veya revize edilmiş/ismi değiştirilmiş versiyonunun daha önce basılı ya da sanal (bloglar, instagram, facebook vb platformlar da dahil olmak üzere) hiçbir mecrada yayınlanmamış, ödül almamış olması gerekir.
- Yarışmaya gönderilen öykünün sonuçlar açıklanana kadar; tamamının, bir bölümünün ya da revize edilmiş/ismi değiştirilmiş versiyonunun herhangi basılı ya da dijital ortamda yer almaması gerekir.

### 2. Mitoloji Festivali Mitolojik Öykü Yarışması Eser Teslimi

- Yazarlar yarışmaya üç harf ve üç rakamdan oluşan altı karakterli (örneğin GNŞ987 gibi) bir rumuzla katılacak, metin içinde gerçek ad ve soyadını kullanmayacaktır. Rumuz öykünün ilk sayfasının sol üst köşesine yazılmalıdır.
- Öyküye iki dosya ile katılım sağlanır. İlk Word dosyasında yazarın adı, soyadı, rumuzu, telefonu, mail adresi ve kısa özgeçmiş yazılacaktır. İkinci Word dosyasında yazarın RUMUZ kullandığı tek bir eseri olmalıdır.
- E-postanın konu kısmına öykünün adı ve yazarın rumuzu (örneğin Semaver – GNŞ987 gibi) yazılmalıdır.
- Dosyaların en geç 10.05.2026 tarihinde, saat 23.59’a kadar **ganesaoykuyarismasi@gmail.com** e-posta adresine gönderilmesi gerekmektedir.

### 2. Mitoloji Festivali Mitolojik Öykü Yarışması Eserlerin Değerlendirilmesi

- Öykülerin değerlendirilmesinde konuya bağlılık, dili kullanma gücü, kurgu becerisi, yaratıcılık, özgünlük, anlatımda akıcılık, noktalama ve yazım kurallarına uygunluk gibi özellikler aranacaktır. Yarışmaya gönderilen öykülerin bu özellikleri taşıması ve şartnameye uygunluğu ön değerlendirme kurulu tarafından incelenecektir.
- Öyküler değerlendirilirken şu yol izlenecektir. Ön Değerlendirme Kurulu tarafından her eser 100 (yüz) üzerinden puanlanır. Puanlamalar gizli olarak yapılır. Tüm katılımcıların puanlaması ve sıralaması yapılır. Eşit puan almış eserler teknik ve içerik olarak yeniden değerlendirilip bir sıralama yapılacaktır.
- Ön Değerlendirme Kurulu değerlendirmesiyle belirlenen en iyi 30 (otuz) öykü Jüriye sunulacaktır.
- Jüri tarafından her eser 100 (yüz) üzerinden puanlanır. Puanlamalar gizli olarak yapılır. Otuz öykünün puanlaması ve sıralaması yapılır. Eşit puan almış eserler teknik ve içerik olarak yeniden değerlendirilip bir sıralama yapılacaktır.
- Yarışma sonuçları ve ödül alan eserler 01.06.2026 tarihinde Ganeşa Yayınevi resmi sosyal medya hesaplarından duyurulacaktır.
- Yarışmasının ödülleri 12.06.2026 tarihinde yapılacak etkinlikle kazanan yazarlara takdim edilecektir.
Dereceye giren, mansiyon alan ve yayımlanmaya değer, ilk 15 (on beş) öykü, kitaplaştırılacaktır.

### 2. Mitoloji Festivali Mitolojik Öykü Yarışması Diğer Hususlar

- Eserin özgünlüğüne ait tüm sorumluluk yazara aittir. Üçüncü kişi veya kuruluşların telif hakkı konusunda herhangi bir talep veya iddiada bulunmalarından doğacak maddi ve manevi zarar yazara aittir.
- Yarışma yönetimi yarışma programına dahil olan öykülerden gerekli teknik özelliklere ve hukuki niteliklere sahip olmayan öyküleri çıkarma hakkına sahiptir. Yarışmaya katılanlar bu kuralları kabul etmiş sayılırlar. Ayrıca yönetmelikteki değişiklik hakları yarışma yönetimine aittir.
- Yarışmaya katılan öyküler eser sahibine geri verilmeyecektir. Eserlerden uygun görülenler, herhangi bir telif hakkı iznine gerek kalmaksızın, istendiği takdirde yarışmayı düzenleyen kurum ve kuruluş tarafından bir kitapta toplanabilir, dergi, gazete veya web sayfasında yayımlayabilir.
- Son başvuru tarihinden sonra gönderilen veya başvuru koşullarını sağlamayan öyküler yarışma dışı kalır.
- Ödül almayı hak edenler, herhangi bir nedenle şartnameye uymadıkları anlaşılması ya da kendisine hiçbir şekilde ulaşılmaması durumunda tutanak tanzim edilerek söz konusu ödül, sıralamaya göre bir sonraki katılımcıya verilir.

### 2. Mitoloji Festivali Mitolojik Öykü Yarışması Ön Değerlendirme Kurulu

- Melih Çağlar KARUÇ – Editör & Çevirmen
- Elif Nihal ALTAN – Yazar    
- Gizem ÖZTOPRAK- Yazar

### 2. Mitoloji Festivali Mitolojik Öykü Yarışması Jüri Üyeleri

- Ülkü YAĞMUR – Gazeteci & Yazar& Editör
- Özgür TACER – Fantastik ve Bilim Kurgu Eleştirmeni
- Kutalmış FİDAN – Genel Yayın Yönetmeni & Araştırmacı & Yazar
- Özlem PEKCAN – Yazar & Editör& Çevirmen
- Yiğit Değer BENGİ – Yazar & Editör & Çevirmen
- Beyza GÜNGÖR – Yazar & Çevirmen

## 2. Mitoloji Festivali Mitolojik Öykü Yarışması Ödülleri

- BİRİNCİ: 12.000 TL para ödülü + Plaket
- İKİNCİ: Plaket + Kitap Seti 
- ÜÇÜNCÜ: Plaket + Kitap Seti
- MANSİYON: Sertifika + Kitap Seti 
- GANEŞA ÖZEL ÖDÜLÜ: Sertifika + Kitap Seti