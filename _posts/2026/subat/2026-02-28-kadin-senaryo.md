---
layout: post
title: "Kadın Hakları Konulu Senaryo Yarışması"
description: "Uçan Süpürge Vakfı Kadın Hakları Konulu Senaryo Yarışması'nı duyurdu."
category: articles
tags: [nisan 2026, senaryo yarışması, genel]
lastDate: 1776549600
dateHuman: "19 Nisan 2026"
comTopic: "Kadın Hakları"
attendance: "E-Posta"
organizer: "Uçan Süpürge Vakfı"
requirements: "Yarışma, 18-30 yaş arası katılımcılara yöneliktir"
permalink: "kadin-haklari-senaryo-yarismasi"
image: "https://edebiyatyarismalari.com/images/2026/subat/kadin-haklari-senaryo-yarismasi.jpg"
excerpt: "Uçan Süpürge Vakfı Kadın Hakları Konulu Senaryo Yarışması'nı duyurdu."
---

## Kadın Hakları Konulu Senaryo Yarışması

- Avrupa Birliği Türkiye Delegasyonu tarafından desteklenen Türkiye’de Sanat ve Kültür Yoluyla Değişime İlham Vermek: Cinsiyet Eşitliği ve Dışarıda Bırakılmış Kadınlar için Gençlik Savunuculuğu (SANATLA) Projesi kapsamında, kadın hakları odağında üretilecek kısa film projelerini desteklemek amacıyla bir **senaryo yarışması** düzenlenmektedir. Yarışma, kadın haklarına ilişkin meseleleri farklı anlatı ve ifade biçimleriyle ele alan, kurmaca, belgesel ve deneysel projelere açıktır.
- Yarışma, 18-30 yaş arası katılımcılara yöneliktir. Başvurular bireysel olarak yapılır.
- Başvuracak projelerin kısa film formatında düşünülmüş, çekilebilir ve gerçekçi olması beklenmektedir. Bu doğrultuda projelerin aşağıdaki çerçeveye uygun olması önemlidir:
- Film süresi: en fazla 7 dakika
- Karakter sayısı: en fazla 3 karakter

- Başvurular için adaylardan:
    - Başvuru formunu doldurmaları ve formun ıslak imzalı halini PDF olarak eklemeleri,
    - Senaryo metnini, Times New Roman yazı karakteriyle 12 punto olarak yazılmış belge olarak iletmeleri,
    - Daha önce gerçekleştirilmiş işlerin bir listesini (varsa portfolyo) eklemeleri ve
    - Kısa bir özgeçmiş paylaşmaları beklenmektedir. Başvuru için senaryo metinlerinin ve ilgili belgelerin **sanatla@ucansupurge.org.tr** mail adresine en geç 19 Nisan 2026 tarihine kadar gönderilmesi gerekmektedir. Başvurular ulaştığında, başvuranlar bir bilgilendirme mail’i alacaklardır.
- Başvuru formunda yer alan bilgilerin doğruluğu başvuranın sorumluğundadır. Uçan Süpürge Vakfının bilgilerin doğruluğunu araştırma yükümlülüğü yoktur. Bilgilerin doğruluğu ile ilgili doğacak hukuki sorumluluklar başvurana aittir.
- Yarışma, Uçan Süpürge Vakfı bünyesinde ve Uçan Süpürge Uluslararası Kadın Filmleri Festivali ekibi tarafından yürütülecektir. Senaryolar festival ekibinin belirlediği uzmanlar tarafından değerlendirilecektir. Sonuçlar 11-15 Mayıs 2026 tarihleri arasında açıklanacaktır.

 
### Kadın Hakları Konulu Senaryo Yarışması Ödülleri

- Yarışma kapsamında seçilecek iki senaryo, 
    - Sanatla projesi bünyesinde gerçekleştirilecek kısa film atölyesine katılımcı olarak dâhil edilecektir. Atölye süreci, senaryo geliştirme, çekim ve kurgu aşamalarını kapsayan, üretim odaklı bir yapıda planlanmaktadır. Amaç, sınırlı sürede somut bir kısa film üretiminin gerçekleştirilmesidir.
    - Kısa film atölyesine katılım kapsamında katılımcıların konaklama ve ulaşım giderleri proje tarafından karşılanacaktır. Atölye süresince, sektörden farklı alanlarda üretim yapan isimler tarafından masterclass’lar gerçekleştirilecek ve katılımcılara mentorluk desteği sunulacaktır.
    - Yarışma sonucunda seçilen katılımcılar, 29. Uçan Süpürge Uluslararası Kadın Filmleri Festivali kapsamında:
        - Festivalin açılış ve kapanış gecelerine katılma,
        - Festival programındaki filmleri ücretsiz izleme imkânına sahip olacaktır.
    - Ödül kazanan senaryoların filmleri Uçan Süpürge Vakfının düzenlediği film festivallerinden uygun görülen etkinliklerde gösterime sunulacaktır.
 
- Ödül alan senaryoların 5846 sayılı Fikir ve Sanat Eserleri Kanununda yer alan işleme hakkı, çoğaltma hakkı, yayma hakkı, temsil hakkı, umuma iletim hakkı ile pay ve takip hakkı başta olmak üzere tüm mali haklar, Uçan Süpürge Vakfına devrolunur. Manevi hakların ihlalinde ise, Uçan Süpürge Vakfı, eser ve eser sahibini koruma amacıyla eser sahibi adına gerekli iş ve işlemleri yapmakla yetkilendirilir.

#### [Başvuru Formu](https://docs.google.com/document/d/1I5XMLKaLexLIC4cQm7Z8htQFvNeRfTwEZ4ByscCquP8/export?format=pdf?ref=edebiyatyarismalari.com){:rel="nofollow"}{:target="_blank"}{:class="gtag"}
