---
layout: post
title: "24. Tudem Romanla Tanışıyorum Edebiyat Ödülleri"
description: "Tudem Yayın Grubu 24. Tudem Edebiyat Ödülleri'nin konseptini Romanla Tanışıyorum (Kısa Çocuk Romanı) olarak belirledi."
category: articles
tags: [kasım 2026, roman yarışması, genel]
lastDate: 1793487600
dateHuman: "1 Kasım 2026"
attendance: "Posta, Kargo"
comTopic: "Serbest"
organizer: "Tudem Yayın Grubu"
requirements: "18 yaş üzeri herkes katılabilir"
price: "90 Bin TL'dir."
permalink: "24-tudem-edebiyat-odulleri"
image: "https://edebiyatyarismalari.com/images/2026/subat/24-tudem-edebiyat-odulleri.jpg"
excerpt: "Tudem Yayın Grubu 24. Tudem Edebiyat Ödülleri'nin konseptini Romanla Tanışıyorum (Kısa Çocuk Romanı) olarak belirledi."
---

## 24. Tudem Romanla Tanışıyorum Edebiyat Ödülleri

- Yarışma tüm yazarlara açıktır. Uyruğu ve öğrenim durumu ne olursa olsun 18 yaşın üzerinde olan ve şartname koşullarına uyan herkes katılabilir.
- Yarışmaya Tudem Yayın Grubu çalışanları, seçici kurul üyeleri ve birinci dereceden yakınları katılamaz.
- Katılımcılar, şartname koşullarını kabul etmiş sayılır.
- Yarışma dili Türkçedir.
- Yarışma 7-9 yaş grubuna yönelik bölümlü kısa roman dalında açılmıştır. Tür ile ilgili açıklamalar aşağıda verilmiştir.
    - Tanım: Çocukların kendi kendine okuyabileceği; bölümlere ayrılmış, sade, edebî ve anlaşılır dille yazılmış çocuk kitabı türüdür.
    - Uzunluk: Eserler 4000–8000 sözcük arasında olmalıdır.
    - Bölüm yapısı: Bölümler kısa, akıcı ve çocukların dikkat süresine uygun olmalıdır. Bölümler adlandırılabilir ya da sadece numaralandırılabilir.
    - Kurgu ve yapı: Tek ana olay örgüsü ekseninde ilerleyen, giriş-gelişme-sonuç özellikleriyle yapılandırılmış olmalıdır.
- Yarışmaya gönderilen dosya tamamen veya kısmen yayımlanmamış ve başka bir yayınevi ile yayımlanmak üzere bağlayıcı sözleşmeye tabi olmamalıdır.
- Cinsiyetçi, ırkçı vb. her türlü ayrımcılığa yönelik unsurlar ve nefret söylemi içeren dosyalar elenecektir.
- Başvuru yapacak dosyalar daha önce herhangi bir yarışmadan ödül almamış olmalıdır.
- Başvuru dosyası, daha önce Tudem Yayın Grubu’na yayımlanma talebiyle gönderilmemiş olmalıdır.
- Sonlanmamış, seri niteliğinde olan dosyalar değerlendirme dışı tutulacaktır.
-  Yarışmaya gönderilen dosya özgün olmalı; herhangi bir eseri çağrıştırmamalı, bir eserden kopya bulundurmamalı ve hiçbir şekilde yapay zekâ ile üretilmemiş olmalıdır. Özgün olmadığı seçici kurulca belirlenen dosyalar değerlendirme dışı bırakılacaktır.
- Özgün olmadığı, ödüllendirme aşamasından sonra belirlenen eserin yazarı, aldığı ödülü %25 fazlasıyla iade etmeyi bu şartnamedeki taahhütnameyi imzalamakla kabul etmiş sayılır. Özgün olmadığı belirlenen eserin sahibi, üçüncü kişilerce açılacak her türlü davanın muhatabı sayılacaktır.
- Ödül almadığı hâlde yayımlanan bir eserin özgün olmadığı belirlenirse ilgili eserin yazarı, Tudem Yayın Grubu’nun uğramış olduğu zararı tazminle yükümlüdür.
- Yarışmaya katılacak dosya, aşağıdaki biçimsel özellikleri taşımalıdır:
    - Bilgisayarda word belgesi olarak A4 boyutunda; üst, alt, sağ ve sol kenar boşlukları 2,5 cm.’yi geçmeyecek şekilde hazırlanacaktır.
    - Eser, Arial ya da Times New Roman yazı fontu, 12 (on iki) punto, 1,5 satır aralığı ile yazılacaktır.
    - Yarışma dosyası, spiral ciltli gönderilmelidir.
    - Dosya, 6 (altı) kopya olarak çoğaltılacak ve her kopyası dosyalanacak, ayrıca bir taşınır belleğe (USB) kaydedilecektir.
    - Yazar, yarışmaya gönderdiği eserin her kopyasına ve bir adet taşınır belleğe (USB), belirlediği bir rumuz verecektir. Rumuz 5 (beş) karakterden oluşmalıdır. Anlamlı veya anlam taşımayan sayı ve harflerden oluşabilir.
- Aşağıdaki eserler, yalnızca türün biçimsel ve anlatı özelliklerine dair örnek oluşturması amacıyla paylaşılmaktadır. Bu eserlerin listelenmesi herhangi bir tercih, yönlendirme veya değerlendirme ölçütü anlamına gelmez.
    - Dijital Tuzak, Gaël Aymon
    - Marvin Redpost Serisi, Louis Sachar
    - Pembe Kutunun Gizemi, Angela Bernhardt
    - Pırıltılı ile Kokuş, Andreas Steinhöfel
    - Şenlik Ailesi Bu Evde Grev Var, Mim
    - Yalnız Kurt ile Vızvız Denizaltı Macerası, Cary Fagan
- Eserlerin kopyalarında, taşınır bellek (USB) kaydında ve zarfların üzerinde, yazarın kimliğine ilişkin C bölümü 11. madde e bendinde sözü edilen rumuz dışında hiçbir yazı veya işaret bulunmayacaktır. Yazarın ismi kesinlikle eserin kopyalarında yer almayacaktır.
- Yarışmaya katılanlar şartnamede verilen kimlik formu ve taahhütnameyi eksiksiz doldurur, imzalar. Kimlik formu ve taahhütname, taşınır bellek (USB) kaydı ile kısa özgeçmiş bir zarfın içine koyularak kapatılır. Zarfın üzerinde, sadece rumuz ve eserin adı belirtilmelidir.
- Yarışmaya gönderilen eserin birden fazla yazarı varsa; her yazar, D bölümü 2. maddede belirtilen kimlik formu ve taahhütnameyi ayrı ayrı doldurup imzalar ve kısa özgeçmişlerini de ekler.
- Eser, çoğaltılmış ve dosyalanmış 6 (altı) kopya, bir adet taşınır bellek (USB) kaydı ve D bölümü 2. maddede belirtilen zarf ile birlikte teslim edilir.
- Eser, 1 Kasım 2026 saat 17.00’ye kadar Tudem Eğitim Hizmetleri San. Tic. AŞ 1476/1 Sok. No:10/51 Alsancak-Konak/İZMİR adresine iadeli taahhütlü posta veya kargo ile gönderilecektir. Elden teslim kesinlikle kabul edilmeyecektir. Bu tarihten sonra gelecek eser değerlendirmeye alınmayacaktır. Kargo ve postadaki gecikmeler dikkate alınmayacaktır.
- İnternet yoluyla yapılacak gönderiler kabul edilmeyecektir

## 24. Tudem Romanla Tanışıyorum Edebiyat Ödülleri Seçici Kurulu

- Burcu Aktaş
- Canan Aslan
- Dilge Güney
- Mavisel Yener
- Zeynep Alpaslan

## 24. Tudem Romanla Tanışıyorum Edebiyat Ödülleri Para Ödülleri

- BİRİNCİLİK ÖDÜLÜ 35.000 TL
- İKİNCİLİK ÖDÜLÜ 30.000 TL
- ÜÇÜNCÜLÜK ÖDÜLÜ 25.000 TL

### [Yarışma Başvuru formu](https://www.tudem.com/images/sartnameler/teo_2026_sartname.pdf?ref=edebiyatyarismalari.com){:rel="nofollow"}{:target="_blank"}{:class="gtag"} 
