---
layout: post
title: "Bilgi Evleri 5. Öykü Yarışması"
description: "Bilgi Evleri 5. Öykü Yarışması"
category: articles
tags: [bilgi evleri, zeytinburnu, oyku, hikaye, yarisma]
comments: true
---

Son Başvuru Tarihi: 9 Ocak 2019. Toplam ödül: 30 Bin Tl'dir.
İnsana, topluma yeni bir bakış ve yorumlar yazmaya yönelenlerin, yazmayı kendine uğraş edinenlerin çalışmalarını destekleyen Zeytinburnu Bilgi Evleri Öykü Yarışması başlıyor.

Gençlerle Baş Başa Sohbetleri, Kitap Okuma Saatleri, Kitap Okuma Yarışması gibi faaliyetlerle Zeytinburnulu çocuk ve gençlere kitap sevgisiyle birlikte okuma alışkanlığını da kazandıran Zeytinburnu Belediyesi Bilgi Evleri, gelenekselleşen Öykü Yarışması’nı bu yıl 5. defa düzenliyor. İnsana, topluma yeni bir bakış ve yorumlar yazmaya yönelenlerin, yazmayı kendine uğraş edinenlerin çalışmalarını desteklemeyi hedefleyerek düzenlenen Öykü Yarışması; dilimizi doğru ve etkin bir biçimde kullanmayı, özellikle de öykücülüğümüze yeni eserler kazandırmayı hedefliyor.

Konusu serbest olan öykü yarışmasında, yarışmaya girecek öykülerin daha önce yayımlanmamış, başka bir yarışmaya veya herhangi bir yayınevine gönderilmemiş olması gerekiyor. Öykü yarışması 6, 7 ve 8. sınıf öğrencileri (1. Grup), lise öğrencileri (2.Grup), üniversite öğrencileri ve yetişkinler (3. Grup) olmak üzere üç farklı grupta gerçekleştirilecek. Yarışmaya gönderilecek olan eserlerin 9 Ocak 2019 Çarşamba günü saat 17.00’ye kadar Bilgi Evlerine teslim edilmesi gerekiyor. Yarışmacıların en fazla iki eserle katılabilecekleri öykü yarışmasının jüri başkanlığını Prof. Dr. M. Fatih Andı yapacak. Jüride Cemal Şakar, Sedat Demir, Aykut Ertuğrul, Güray Süngü, Handan Acar Yıldız ve Burcu Bayer ve edebiyat dünyamızın kıymetli yazarlarından oluşan bir kurul yer alıyor.

[Detaylar ve Başvuru için](http://www.bilgievi.org.tr/Haberler/2498/Bilgi-Evleri-5-Oyku-Yarismasi-Basliyor.aspx)