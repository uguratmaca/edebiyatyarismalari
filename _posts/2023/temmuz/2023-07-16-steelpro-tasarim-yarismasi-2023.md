---
layout: post
title: "SteelPRO Tasarım Yarışması"
description: "Türk Yapısal Çelik Derneği 'SteelPRO Tasarım Yarışması' düzenliyor."
category: articles
tags: [kasım 2023, tasarım yarışması, üniversite]
lastDate: 1699390800
dateHuman: "8 Kasım 2023"
comTopic: "Çelik taşıyıcı sistemli bir eğitim yerleşkesi"
hidden: true
attendance: "E-Posta"
organizer: "Türk Yapısal Çelik Derneği"
requirements: "Türkiye ve KKTC üniversitelerinden, Mimarlık ve İnşaat Mühendisliği bölümlerinde lisans ve yüksek lisans öğrenimi gören öğrencileri katılabilir."
permalink: "steelpro-tasarim-yarismasi-2023"
image: "https://edebiyatyarismalari.com/images/2023/temmuz/steelpro-tasarim-yarismasi-2023.jpg"
excerpt:  "Türk Yapısal Çelik Derneği <strong> SteelPRO Tasarım Yarışması </strong> düzenliyor."
---

## SteelPRO Tasarım Yarışması
Türk Yapısal Çelik Derneği **SteelPRO Tasarım Yarışması** düzenliyor.  

Yarışmanın konusu **“çelik taşıyıcı sistemli bir eğitim yerleşkesi”dir.** Tasarımda Antakya bölgesinin depremsellik ve iklim koşullarına göre gerekli yük ve önlemler göz önünde bulundurulacak, deprem dirençli ve sürdürülebilir yapı/yapılar (çevre, sosyal ve ekonomik sürdürülebilirlik) projelendirilecektir. 6 Şubat 2023 depreminde büyük yıkıma uğramış olan Antakya’da her tür eğitim yapısına ihtiyaç olduğu değerlendirilerek eğitim yerleşkesinin tip ve kapsam seçimi yarışmacıya bırakılmıştır. 

Katılım Koşulları:
- Yarışma, Türkiye ve KKTC üniversitelerinden, Mimarlık ve İnşaat Mühendisliği bölümlerinde lisans ve yüksek lisans öğrenimi gören öğrencilere (af ile geri dönen öğrenciler hariç) açıktır. 2022-2023 döneminde öğrenim gören öğrencinin Proje teslim tarihinde mezun olmuş olması yarışmaya katılmasını engellemez.
- Yarışmaya katılacak projenin taşıyıcı sistemi çelik olmalıdır. Yarışmaya sunulan proje, daha önce Çelik Yapı Tasarımı Öğrenci Yarışmalarına katılmamış olmalıdır. 
- Yarışmaya katılım ücretsizdir.
- Projeler A1 boyutunda (594 x 841 mm) en az 2, en çok 4 pafta halinde PDF ve JPEG formatlarında (300 dpi çözünürlükte), proje takımının tercih edeceği ölçek ve sunum tekniği kullanılarak hazırlanır.
- Mimarlık ve Mühendislik Açıklama Raporları, sağ üst köşesinde rumuz bulunan A4 ebadında kâğıda, mimarlık ve mühendislik için ayrı ayrı, WORD ve PDF formatında hazırlanmalıdır.
- Gönderilecek dosyalar, aşağıdaki aşamalar halinde ve her aşama belgeleri için dosya adı rumuz rakamlarında oluşan birer dosya içinde dijital olarak .zip veya .rar formatında gerçekleştirilir.
- Yarışmacı, dijital olarak hazırladığı ve belirtilen şekilde düzenlenmiş klasör içindeki proje pafta ve belgelerini wetransfer ile **yesimgures@steelpro.org** adresine en geç proje son teslim tarihinde 23:59’a kadar yükler.


### SteelPRO Tasarım Yarışması Ödülleri
- EŞDEĞER ÖDÜL: Ödül alan her takım başına 10.000 TL olarak belirlenmiştir. Eşdeğer Ödül sayısı 4 adedi geçemez.
- MANSİYON ÖDÜLLERİ: Mansiyon kazanan her bir takıma 2.500 TL verilecek olup, Mansiyon ödülleri için toplam miktar 10.000 TL’yi geçemez. Jüri, dörtten fazla projeye mansiyon ödülü verilmesine karar verdiği takdirde, toplam miktar olan 10.000 TL Jürinin uygun gördüğü sayıda mansiyon sahibi takım arasında eşit olarak bölüştürülür.
- Staj Olanağı. Eşdeğer Ödül kazanan proje yarışmacılarına imkanlar ölçüsünde;
    - Türk Yapısal Çelik Derneği tarafından Hatay’da gerçekleştirilmek üzere hazırlanacak okul projesi kapsamında staj yapması, görev alması için öncelik tanınacak,
    - Fabrika / laboratuvar / şantiye gezileri düzenlenecektir.
- Yukarıdaki ödüllere ilave olarak, Jüri değerlendirmesi sonucunda;
    - Ödül alan proje gruplarının üyelerine ve danışmanlarına “SteelPRO BAŞARI BELGESİ”
    - Son elemeye kalan ancak ödül almayan projelerin katılımcılarına ve danışmanlarına “SteelPRO BAŞARILI KATILIM BELGESİ”
    - Son elemeden önce elenen projelerin kolokyuma katılan katılımcılarına ve danışmanlarına “SteelPRO KATILIM BELGESİ” verilecektir. 