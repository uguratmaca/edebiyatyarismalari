---
layout: post
title: "İhsan Doğramacı Beste Yarışması"
description: "İhsan Doğramacı Bilkent Üniversitesi 'İhsan Doğramacı Beste Yarışması' düzenliyor."
category: articles
tags: [ocak 2024, beste yarışması, genel]
lastDate: 1705006800
hidden: true
dateHuman: "12 Ocak 2024"
attendance: "Posta"
price: "52 Bin 500 TL'dir."
organizer: "İhsan Doğramacı Bilkent Üniversitesi"
requirements: "Yarışmaya her ülkeden yaş farketmeksizin tüm besteciler katılabilir."
permalink: "ihsan-dogramaci-beste-yarismasi"
image: "https://edebiyatyarismalari.com/images/2023/temmuz/ihsan-dogramaci-beste-yarismasi.jpg"
excerpt:  "İhsan Doğramacı Bilkent Üniversitesi <strong> İhsan Doğramacı Beste Yarışması </strong> düzenliyor."
---

## İhsan Doğramacı Beste Yarışması
İhsan Doğramacı Bilkent Üniversitesi **İhsan Doğramacı Beste Yarışması** düzenliyor.

Katılım Koşulları:
- Yarışma, orkestra eserleri dalındadır.
- Yarışmaya gönderilen eser, klasik senfonik orkestra kadrosu için bestelenmiş olmalıdır.
- Enstrümentasyon: maksimum üçlü orkestra (3333-4331-timp-perc-strings)
- Eserin süresi en az 10 dakika olmalı, 15 dakikayı geçmemelidir.
- Yarışmaya gönderilen eser, en geç 12 Ocak 2024 Cuma gününe kadar teslim edilmiş olmalıdır.
- Besteciler, besteleme teknik ve stillerinde özgürdürler.
- Ödül kazanan bestecilerin eserleri, 03 Nisan 2024 Çarşamba (Bu tarih Merhum İhsan Doğramacı’nın 109. Yaş günüdür) BİLKENT SENFONİ ORKESTRASI tarafından Şef Gürer Aykal yönetiminde seslendirilecektir.
- Yarışma her ülkeden tüm bestecilere açık olup, herhangi bir yaş sınırı yoktur.
- Jüri Üyeleri yarışmaya katılamazlar.
- Yarışmaya gönderilen eserler yayınlanmamış, alenileşmemiş, seslendirilmemiş ve ödül kazanmamış olmalıdır. Eserlerin telif haklarının tamamen bestecisine ait olması gereklidir. Yarışmaya gönderilen eserler yarışma sonuçlanıp, ödül kazananlar belli olmadan önce hiçbir yerde yayınlanamaz.
- Bir besteci, yarışmaya birden çok eserle katılamaz.
- Ödül kazanan bestecilerin eserlerini Bilkent Senfoni Orkestrası’nın seslendirmesi halinde hiçbir zaman telif hakkı doğmayacaktır. Bu karar doğrultusunda, eserin Bilkent Senfoni Orkestrası tarafından seslendirilmesi sebebiyle eser sahibi veya eserin mali haklar sahibi herhangi bir hak talep edemez.
- Ödül kazanan bestecilerin eserlerinin seslendirme hakkı ile CD, Kaset, Video-CD, DVD ve radyo ile internet müzik kanallarında yayımlanma hakları üç yıl süre ile İhsan Doğramacı Bilkent Üniversitesi’ne ait olacaktır.
- Ödül kazanan bestecilerin eserlerinin herhangi bir orkestrada seslendirilmelerinde, programda eser isminin yanı sıra almış olduğu ödül de mutlaka belirtilecektir.
- Yarışmaya katılan eser sahipleri bu şartnamedeki hükümleri bütünüyle kabul etmiş sayılırlar.
- Besteci, eserin bilgisayarla yazılmış orkestra partisyonunu ve rahat okunabilir, sayfa çevirme düzenindeki orkestra partilerini PDF formatında bir flash-belleğe yükleyerek; İhsan Doğramacı Bilkent Üniversitesi Prof. Dr. İHSAN DOĞRAMACI ULUSLARARASI BESTE YARIŞMASI 06800, Bilkent, ANKARA adresine **posta ile** gönderir. Herhangi bir konuda Düzenleme Kurulu ile idicc@bilkent.edu.tr e-posta adresi üzerinden iletişime geçilebilir.
- Yarışmaya gönderilen eser, en geç 12 Ocak 2024 Cuma gününe kadar teslim edilmiş olmalıdır. Herhangi bir sebeple belirtilen tarihten sonra gelecek eserler yarışmaya katılamazlar. Postada meydana gelecek gecikmeler ve kayıplardan Düzenleme Kurulu sorumlu tutulamaz.


### İhsan Doğramacı Beste Yarışması Ödülleri
- Birinci: 20.000 TL
- İkinci: 10.000 TL
- Üçüncü: 7.500 TL
- Mansiyon Ödülü (3 tane): 5.000 TL 