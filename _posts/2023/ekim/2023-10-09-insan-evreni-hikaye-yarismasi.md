---
layout: post
title: "1. İnsan Evreni Hikâye Yarışması"
description: "İnsan Evreni 1. İnsan Evreni Hikâye Yarışması düzenliyor."
category: articles
tags: [aralık 2023, hikaye yarışması, genel]
lastDate: 1703286000
dateHuman: "21 Aralık 2023"
attendance: "E-Posta"
organizer: "İnsan Evreni"
requirements: "İsteyen herkes katılabilir."
price: "4 Bin 500 TL'dir"
sticky: true
permalink: "insan-evreni-hikaye-yarismasi"
image: "https://edebiyatyarismalari.com/images/2023/ekim/insan-evreni-hikaye-yarismasi.jpg"
excerpt:  "İnsan Evreni <strong>1. İnsan Evreni Hikâye Yarışması</strong> düzenliyor."
---

## 1. İnsan Evreni Hikâye Yarışması
İçimizde keşfedilmeyi bekleyen fantastik bir evren var. Vücudunuzu bir gezegen, organlarınızı ülkeler, hücrelerinizi de yaşayan bilinçli varlıklar olarak hayal edin. Sizlerden bu evrende yaşanmış bir hikâyeyi anlatmanızı istiyoruz.  

İnsan Evreni, insan biyolojisini yüksek tutarlılıkta yansıtan bir fantastik evrendir. JRR Tolkien’in Orta Dünya’sını düşünün, George RR Martin’in Westeros’unu veya Ursula Le Guin’in Yerdeniz’ini. Tıpkı bunlar gibi İnsan Evreni de içinde birçok maceraların yaşandığı büyük bir evrendir. Ve bu evrenin kendine has özelliği, tamamen insan biyolojisinden esinlenilerek yapılmasıdır.  

Evrenimizdeki gezegenin ismi, Gaia. Bu gezegende, acımasız eğitimler ile yetişmiş amansız savaşçılar olan savunma sistemi hücrelerine, sonsuz yaşamları ile gezegeni yöneten soylu sinir hücrelerine veya kan okyanuslarında oksijen madenlerini taşıyan ve ordunun ikmal birliğinde görevl alan kırmızı kan hücrelerine rastlayabilirsiniz.  

**“İnsan Evreni Projesi Hikâye Yarışması”** da aslında tam bu noktada devreye giriyor. Eşsiz güzellikler ve muhteşem hikâyelere gebe bu evrende neler anlatabileceğinizi görmek istiyoruz. İnsan evreninde geçen inanılmaz maceralarınızı yazın: Bağırsak ülkesinde zararlı bakteriler tarafından gerçekleştirilmekte olan bir darbe mi var? Beyin ülkesinde bütün gezegenin geleceğini tehlikeye atan bir salgın mı başladı? Yoksa ülkeleri birbirine bağlayan kan okyanuslarında, tüm denizcileri korkutan bir korsan sıkıntısına çözüm mü aranıyor? Hikâyenizi bizimle paylaşın.  

Bu evren, herkesin anlayabileceği basitlikte olmakla birlikte, işin uzmanlarının da ayrıntıları yakalayabileceği derinlikte tasarlanmaktadır. Ancak bazen uzmanlık, en sade ama en güzel açıklamaları göremememize neden olabilir, buna uzman körlüğü deniyor. Bu nedenle lütfen “Biyoloji ile aram yok, tıp bilmiyorum” diye düşünerek kendinizi geri çekmeyin. Gönül rahatlığıyla hikayelerinizi yazıp bizlere gönderebilirsiniz.  

Evrenimizi daha iyi tanımak ve hikayenizi evrenle olabildiğince uyumlu şekilde yazabilmek için lütfen önce aşağıdaki linkten internet sitemize gelin. Sitemizin **“İnsan Evreni Hikâye Yarışması”** sayfasında bir tanıtım videosu, bir de “İnsan Evreni Hikaye Yarışması- Evren Bilgileri” isimli makale bulacaksınız. Ancak haya gücünüzü bu bilgilerle kısıtlamanızı istemiyoruz. Bizim yazdığımız bilgilerden daha güzel olacağını düşündüğünüz bir şey varsa onu yazın. Ya da ekstradan sizler evrene bazı unsurlar ekleyin. Örnek hikayelere göz atmak için Youtube (youtube.com/@insanevreniprojesi) kanalımızdaki seslendirilmiş hikayelere veya internet sitemizdeki (insanevreni.com) yazılı hikayelere de göz atabilirsiniz.

Yarışma sonuçlarından haberdar olmak için bizi Youtube ([youtube.com/@insanevreniprojesi](https://www.youtube.com/@insanevreniprojesi?ref=edebiyatyarismalari.com){:rel="nofollow"}{:target="_blank"}{:class="gtag"}) kanalımızdan ve Instagram ([instagram.com/insanevreniprojesi](https://www.instagram.com/insanevreniprojesi/?ref=edebiyatyarismalari.com){:rel="nofollow"}{:target="_blank"}{:class="gtag"}) hesabımızdan takip edebilirsiniz.

Hikayelerinizi dört gözle bekliyoruz. İlhamınız bol olsun.  

## İnsan Evreni Hikâye Yarışması Katılım Şartları
- Katılımcılar 18 yaş ve üzeri olmalıdır
- Yarışmacılar istedikleri kadar hikâye ile yarışmaya katılabilir ancak sadece tek ödül alabilir.
- Hikâye dili Türkçe olmalıdır. 
- Hikâye en fazla 2000 kelimeden oluşmalıdır
- Hikâye daha önce dijital/basılı yayınlanmamış olmalıdır.
- Son başvuru tarihi: 21 Aralık 2023’tür.
- Hikayeler 12 punto, Times New Roman yazı tip, tek satır aralığında, iki yana yaslı, Taşınabilir Belge Biçimi (pdf) formatında yazılmalıdır.
- Dosyada sadece hikâye ve altı karakterden oluşan rumuzunuz (Örn. İEP223) yer almalıdır.
- Dosya hikayeyarismasi@insanevreni.com adresine gönderilmelidir.
- E-posta konusunda, İnsan Evreni Hikâye Yarışması- Rumuzunuz; mesaj kısmında ise ad-soyad, biyografi, adres ve cep telefonu yer almalıdır.
- Son başvuru tarihinden sonra gönderilen hikâye ve format koşullarını sağlamayan öyküler yarışma dışı kalır.
- Yayınlanmaya değer gördüğümüz hikayeler insanevreni.com internet sitemizde yayınlanacaktır.
- Yarışmacı başvuru yaptığında yarışma şartlarını kabul etmiş olur. Başvuru eserinde içeriğin özgün olduğunu ve telif hakları sorumluluğu başvuruda bulunan eser sahibine aittir. Doğabilecek telif hakları sorunundan sorumlu olduğunu taahhüt eder. Ödül alan katılımcılardan bu taahhütleri dışında hareket ettiği anlaşılanlardan elde ettikleri ödül ve unvan geri alınır.
- Yarışma ana jüri üyelerinin kararı kesindir, itiraz edilemez.
- Hikayelerin değerlendirilmesinde konuya bağlılık, dili kullanma gücü, kurgu becerisi, yaratıcılık, özgünlük, anlatımda akıcılık, noktalama ve yazım kurallarına uygunluk gibi özellikler aranacaktır.
- Yarışmanın online ödül töreni tarihi, son başvuru tarihinden sonra açıklanacaktır.

## İnsan Evreni Hikâye Yarışması Ödülleri
- Birinci: 2500 TL
- İkinci: 1500 TL
- Üçüncü: 500 TL

## Bağlantılar
[İnsan Evreni Hikaye Yarışması](https://insanevreni.com/hikayeyarismasi/?ref=edebiyatyarismalari.com){:rel="nofollow"}{:target="_blank"}{:class="gtag"}
[Evren Bilgileri](https://insanevreni.com/evren-bilgileri/?ref=edebiyatyarismalari.com){:rel="nofollow"}{:target="_blank"}{:class="gtag"}