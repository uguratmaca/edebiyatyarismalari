---
layout: post
title: "9. Öykü Yarışması"
description: "Zeytinburnu Bilgi Evleri ve Gençlik Merkezi '9. Öykü Yarışması' düzenliyor."
category: articles
tags: [aralık 2023, hikaye yarışması, ortaokul, lise, üniversite]
lastDate: 1703278800
dateHuman: "23 Aralık 2023"
attendance: "Gençlik Merkezi/Bilgi Evleri"
organizer: "Zeytinburnu Bilgi Evleri ve Gençlik Merkezi"
requirements: "Ortaokul, lise ve üniversite öğrencileri katılabilir."
price: "65 Bin TL'dir"
permalink: "zeytinburnu-oyku-yarismasi-2023"
image: "https://edebiyatyarismalari.com/images/2023/ekim/zeytinburnu-oyku-yarismasi-2023.jpg"
excerpt:  "Zeytinburnu Bilgi Evleri ve Gençlik Merkezi <strong> 9. Öykü Yarışması </strong> düzenliyor."
---

## 9. Öykü Yarışması
Zeytinburnu Bilgi Evleri ve Gençlik Merkezi **9. Öykü Yarışması** düzenliyor.  

Katılım Koşulları:
- Yarışma başvuruları, duyurulduğu tarihten itibaren başlar. Eserlerin son teslim tarihi ise 23 Aralık 2023’tür.
    - 1.Grup (Ortaokul öğrencileri) Bilgi Evlerine
    - 2.Grup (Lise Öğrencileri) Gençlik Merkezine veya Bilgi Evlerine
    - 3.Grup (Üniversite öğrencileri ve yetişkinler) Gençlik Merkezi veya Bilgi Evlerine eserleri teslim edeceklerdir.
- Yarışmaya katılmak isteyen 1. grup yarışmacılar Bilgi Evlerine, 2-3. grup yarışmacılar Gençlik Merkezine veya Bilgi Evlerine üye olmalıdır.
- Öykü yarışmasının konusu serbesttir.
- Yarışmaya katılımlar şahsen yapılacaktır.
- Yarışmaya girecek öykülerin daha önce yayımlanmamış, başka bir yarışmaya veya herhangi bir yayın grubuna gönderilmemiş olması gerekmektedir.
- Alıntı veya kopya olduğu, başka bir yarışmaya veya herhangi bir yayın grubuna gönderilmiş olduğu tespit edilen eserler, ödül kazanmış olsalar dahi iptal edilecek ve eser sahibi hiçbir hak iddia edemeyecektir. 
- Her katılımcı, yarışmaya en fazla 2 (iki) öyküyle katılabilir.
- Öyküler bilgisayarda “Arial” yazı karakteri ile 12 punto büyüklüğünde ve 1,5 satır aralığında yazılmalı, A4 sayfa boyutundaki ölçülerle 10 sayfa uzunluğu geçmemelidir.
- Temel imla kurallarına uygun yazılmayan eserler değerlendirmeye alınmayacaktır.
- Öykülerin başlık bölümü ‘üstte eser adı, eser adının hemen altında yazar adı’ olacak şekilde düzenlenecektir. Eser ve yazar adı bulunmayan öyküler değerlendirmeye alınmayacaktır.
- Yarışmaya katılacaklar öykülerini, dijital şekilde word dokümanı olarak (USB Flash Bellek veya CD içinde) üyesi olduğu Bilgi Evine ve Gençlik Merkezine şahsen teslim edeceklerdir.
- Dijital şekilde teslim edilen word dokümanının ismi “Katılımcı Adı Soyadı-Eser Adı” şeklinde olmalıdır.
- 23 Aralık 2023 tarihinden sonra teslim edilen eserler değerlendirmeye alınmayacaktır.
- Yarışmaya katılmak üzere teslim edilen öykü metinleri geri verilmeyecek ve metin sahibi hiçbir hak iddia edemeyecektir.
- Zeytinburnu Belediyesi, ödül alan veya almayan bütün eserleri afiş, katalog, broşür, kitapçık vb. her türlü tanıtım malzemesi olarak kullanma hakkına ve bu eserlerin 5846 sayılı yasadan doğan tüm telif haklarına sahip olacaktır.
- Yarışmaya katılanlar, şartname koşullarını kabul etmiş sayılacaktır. Katılım ve değerlendirme süreci ile ilgili her türlü değişiklik yapma hakkı Zeytinburnu Belediyesi yetkililerinde saklıdır.
- Zeytinburnu Belediyesi Kültür ve Sosyal İşler Müdürlüğü’nün 9.Öykü Yarışması’nda görevli personelleri, seçici kurul üyeleri ve birinci dereceden yakınları yarışmaya katılamazlar.


### 9. Öykü Yarışması Ödülleri
- Birinci: 30.000 TL
- İkinci: 20.000 TL
- Üçüncü: 15.000 TL