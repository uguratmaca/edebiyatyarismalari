---
layout: post
title: "Olmak Konulu Makale Yarışması"
description: "Karamanoğlu Mehmetbey Üniversitesi ve HEFİAD 'Olmak Konulu Makale Yarışması' düzenliyor."
category: articles
tags: [kasım 2023, makale yarışması, üniversite]
lastDate: 1700773200
dateHuman: "24 Kasım 2023"
comTopic: "Olmak"
attendance: "Kargo/Posta"
organizer: "Karamanoğlu Mehmetbey Üniversitesi ve HEFİAD"
requirements: "Türkiye’deki tüm üniversite (ön lisans, lisans, yüksek lisans) öğrencileri katılabilir."
price: "41 Bin TL'dir"
permalink: "mevlana-anisina-makale-yarismasi"
image: "https://edebiyatyarismalari.com/images/2023/ekim/mevlana-anisina-makale-yarismasi.jpg"
excerpt:  "Karamanoğlu Mehmetbey Üniversitesi ve HEFİAD <strong> Olmak Konulu Makale Yarışması </strong> düzenliyor."
---

## Olmak Konulu Makale Yarışması
Karamanoğlu Mehmetbey Üniversitesi ve HEFİAD **Olmak Konulu Makale Yarışması** düzenliyor.  

Katılım Koşulları:
- Cumhuriyetimizin 100. Yılı Anısına “Olmak” konulu makale yarışmasına Türkiye’deki tüm üniversite (ön lisans, lisans, yüksek lisans) öğrencileri başvurabilecektir.
- Yarışmanın bütün sekreterya işlemleri, öğrencilerin metinlerini e-posta gönderecekleri kompozisyon@kmu.edu.tr adresinin oluşturulması ve yönetilmesi, şahsen veya posta yoluyla gelecek olan metin çıktılarının teslim alınması Karamanoğlu Mehmetbey Üniversitesi Sağlık, Kültür ve Spor Daire Başkanlığının sorumluluğundadır.
- Yarışma Seçici Kurulu, Karamanoğlu Mehmetbey Üniversitesi Edebiyat Fakültesi öğretim elemanları arasından seçilecektir.
- Karamanoğlu Mehmetbey Üniversitesi Sağlık, Kültür ve Spor Daire Başkanlığı tarafından yarışmayı takip etmekle görevlendirilen personelin ve Yarışma Seçici Kurulunu oluşturacak olan Karamanoğlu Mehmetbey Üniversitesi Edebiyat Fakültesi öğretim elemanlarının birinci derecede yakını olan kişiler yarışmaya katılamayacaktır.
- Her öğrenci, yarışmaya tek bir makale metniyle katılabilecektir. Birden fazla metin gönderen öğrencilerin başvuruları reddedilecektir.
- Yarışmaya katılmak isteyen öğrenciler, yarışma takviminde belirtilen başvuru tarihleri arasında iki aşamalı bir başvuru yolunu takip edeceklerdir. İlk olarak, bilgisayar ortamında yazdıkları metinleri kompozisyon@kmu.edu.tr adresine göndereceklerdir. Metinde öğrencilerin gerçek isimleri geçmeyecek olup ilk sayfanın sağ üst köşesine sadece bir rumuz ekleyeceklerdir. İkinci aşamada öğrenciler, metnin çıktısını bir dosya içinde Karamanoğlu Mehmetbey Üniversitesi Sağlık, Kültür ve Spor Daire Başkanlığına şahsen veya posta yoluyla ileteceklerdir. Ekte yer alan “Taahhütname” nin doldurulup kapalı bir zarfa konularak bahsi geçen dosyanın içine yerleştirilmesi unutulmamalıdır.
- Yarışma şartnamesine uygun olmayan veya zamanında ulaşmayan metinler, değerlendirmeye alınmayacak ve iade edilmeyecektir. Posta yoluyla yapılacak başvurularda yaşanacak aksaklıklarda sorumluluk öğrenciye aittir. Ayrıca kargo ücretini öğrenciler ödeyecek olup “karşı ödemeli gönderiler” kabul edilmeyecektir.
- Yarışmaya katılan öğrencilerin kişisel bilgileri sadece yarışma süresince kullanılacak ve söz konusu bilgiler, yarışma sonuçlarına itiraz süresinin bitimiyle birlikte silinecektir.
- Dereceye giren isimler, yarışma takviminde belirtilen tarihte Karamanoğlu Mehmetbey Üniversitesinin ve HEFİAD’ın resmî internet adreslerinden ilan edilecektir.
- Yarışmada en yüksek puanı alan ilk 3 metin ile teşvik ödülüne layık görülen 5 metnin sahipleri veya onlar adına velileri/ danışman öğretmenleri ileride duyurulacak bir tarih ve yerde gerçekleştirilecek törenle alacaklardır. Dereceye giren engelli öğrencilerin ödül törenine katılabilmesi için her türlü tedbir alınacaktır.
- Yarışmaya gönderilen bütün metinlerin telif hakları, Karamanoğlu Mehmetbey Üniversitesi Sağlık, Kültür ve Spor Daire Başkanlığına aittir. Adı geçen Daire Başkanlığı, uygun gördüğü metinlerin basılı hâlde veya internet ortamında yayınlaması hakkını saklı tutar. Ayrıca, dereceye giren metinlerin kısmen veya tamamen yayımlanması hâlinde yarışmacılara özel bir ödemede bulunulmayacaktır.
- “Makale” türünün özelliklerini taşımayan metinler yarışma dışı bırakılacaktır.
- Metin dili, Türkiye Türkçesidir.
- Makale metinleri; Times New Roman yazı karakteriyle iki yana yaslı, 12 punto ve 1,5 satır aralığında yazılacaktır. Paragraf girintisi 1,25 cm olacak; her satırın önünde ve arkasında 3nk boşluk bırakılacaktır. Kenar boşlukları ise her yönden 3 cm olarak ayarlanacaktır.
- İlk sayfanın sağ üst köşesinde metin sahibinin rumuzu yer alacaktır. Rumuzun hemen alt satırında ise ortalı hâlde metnin başlığı bulunacaktır. Rumuzun ve başlığın tamamı kalın/bold olacak ve sadece ilk harfi/harfleri büyük yazılacaktır.
- Metinler, 500-1000 kelime arasında olacaktır.
- Metinlerin yazımında Türk Dil Kurumu Yazım Kılavuzu (2012 basımı) esas alınacaktır.
- Metinler özgün nitelikte olacaktır. Yayımlanmış, herhangi bir yarışmaya katılmış ve ödül kazanmış/kazanamamış, dereceye girmiş/girememiş metinler bu yarışmaya katılamayacaktır. Tespiti hâlinde yarışmacı, tüm haklarından feragat etmiş kabul edilecek ve yarışma dışı bırakılacaktır. Ayrıca intihal yaptığı tespit edilen kişiler hakkında yasal takip başlatılacaktır. Bu sebeple öğrenciler, metinlerini herhangi bir yerden kopyalamamalı; özgün bir şekilde hazırlamalıdır.
- Yarışmaya katılan metinler sahiplerine iade edilmeyecektir.

### Olmak Konulu Makale Yarışması
- Birinci: 13.000 TL
- İkinci: 11.000 TL
- Üçüncü: 7.000 TL
- Teşvik Ödülü (5 Adet): 2.000 TL