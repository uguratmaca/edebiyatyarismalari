---
layout: post
title: "Ulaşınca Başlar Kısa Film Yarışması"
description: "TCDD Taşımacılık A.Ş. 'Ulaşınca Başlar Kısa Film Yarışması' düzenliyor."
category: articles
tags: [şubat 2023, kısa film yarışması, genel]
lastDate: 1676840400
dateHuman: "20 Şubat 2023"
attendance: "Elden/Kargo"
organizer: "TCDD Taşımacılık A.Ş."
hidden: true
requirements: "Ülkemizde yerleşik amatör ve profesyonel 18-26 yaş arası tüm sanatçılar katılabilir."
price: "75 Bin TL'dir"
permalink: "tcdd-tasimacilik-kisa-film-yarismasi"
image: "https://edebiyatyarismalari.com/images/2023/subat/tcdd-tasimacilik-kisa-film-yarismasi.jpg"
excerpt:  "TCDD Taşımacılık A.Ş. <strong> Ulaşınca Başlar Kısa Film Yarışması </strong> düzenliyor."
---

## Ulaşınca Başlar Kısa Film Yarışması
TCDD Taşımacılık A.Ş. **Ulaşınca Başlar Kısa Film Yarışması** düzenliyor.  

Katılım Koşulları:
- Yarışmaya katılım ücretsizdir.
- Filmlerin süresi jenerik dahil en fazla 15 dakika olmalıdır.
- Yarışmanın dili Türkçedir. Yarışmaya katılacak eserler Türkçe dışında herhangi bir dilde hazırlanmış ise Türkçe altyazı eklenmelidir.
- Her başvuru sahibi yarışmaya en fazla iki (2) film ile katılabilir. Ancak aynı kişinin sadece tek bir filmi finalde yarışmak üzere jüri tarafından değerlendirmeye alınacaktır. (Yarışmacının iki filminin finale kalması halinde hangi filmin yarışması gerektiğine kendisi karar verecektir.)
- Yarışma, ülkemizde yerleşik amatör ve profesyonel 18-26 yaş arası tüm sanatçıların katılımına açıktır. Yaş hesabında yıl dikkate alınacaktır.
- Yarışmaya tek kişi ya da bir grup tarafından hazırlanan kısa filmler katılabilir. Eser grup tarafından hazırlanmışsa, yarışmaya katılmak için grup üyelerinin yazılı izni alınmalıdır. Ödül, müracaatı yapan kişiye verilir. Ödülün paylaşımından doğacak sorunlardan TCDD Taşımacılık sorumlu değildir.
- Ödül kazanan filmin yönetmeni ödül törenine davet edilir.
- Yarışmaya 1.1.2021 tarihinden sonra çekilmiş filmler katılabilir. Bir eserin, TCDD Taşımacılık dışında başka yarışmalara katılmış olması, (ödül almış olsalar dahi) bu yarışmaya başvurmasına engel değildir.
- Başvuru Formunu doldurup yarışmaya katılan her katılımcı yarışmanın katılım koşullarını kabul etmiş sayılır. Katılım koşulları sadece TCDD Taşımacılık tarafından değiştirilebilir. Ayrıca yarışmacı yarışma kapsamında sunacağı ham ve kurgulanmış görüntülerin TCDD Taşımacılık tarafından kullanılmasında sakınca olmadığına dair taahhütnameyi
imzalayacaktır.
- Burada belirtilmeyen konular ya da yarışmanın genel veya özel şartlarıyla ilgili olarak yarışmanın herhangi bir sürecinde öngörülemeyen bir durum ortaya çıktığında karar yetkisi TCDD Taşımacılık’tadır. 

Eserlerin İsimlendirilmesi ve Gönderilmesi:
- Yarışmacıların kısa film ve filme ait ham görüntülerin olduğu flash belleği **şahsen veya kargo kanalıyla** TCDD Taşımacılık A.Ş. Genel Müdürlüğü Basın ve Halkla İlişkiler Müşavirliği Hacı Bayram Mah. Hipodrom Cad. No:3 Altındağ/Ankara adresine son başvuru tarihi mesai bitimine kadar teslim etmesi gerekmektedir. Dosya paylaşım siteleri üzerinden gönderilen filmler dikkate alınmayacaktır.
- Filmin adı, Yapım Yılı, Süresi, Yönetmeni, Filmin Kısa Konusu, Film Ekibi, Set Fotoğrafları, Afişi, filmden kareler, İletişim Bilgileri ve katılımcının "Yarışma koşullarını kabul ediyorum" yazısının yer aldığı belge (TCDD Taşımacılık internet sayfasında yayınlanacaktır.) yarışmacı tarafından imzalanarak film ile birlikte teslim edilecektir.
- Yarışma başvurusunu yalnızca filmin yönetmeni veya noter onaylı vekaletname verdiği kişi tarafından yapabilir.
- Yarışmaya katılmak isteyenlerin tcddtasimacilik.gov.tr internet sitesinin duyurular sekmesinde yer alan başvuru formunu eksiksiz doldurması gerekmektedir.
- Başvuru belgesinde belirtilecek tüm bilgilerin doğruluğu, başvuran kişi sorumluluğundadır. Bu bilgiler nedeniyle doğabilecek hukuksal sorumluluk başvurana aittir.
- Eserlerin yüklenmesinden kaynaklanabilecek olası sorunlar için düzenleyici kurum sorumlu olmayacaktır.
- Başvuru kabul edildiğinde TCDD Taşımacılık tarafından “başvuru kabul tutanağı” imza altına alınarak başvurana teslim edilir/gönderilir.
- Yarışmaya gönderilen filmler, teknik ve içerik uygunluğu açısından ön elemeden geçirilir.
- Ön elemeyi geçen filmler Her Yerde Gösterim seçkisine alınır.
- Filmler; Mpeg formatta, H264 veya mov. uzantılı olmalıdır.
- Filmler en az 1920x1080 çözünürlükte olmalıdır.
- Filmlerin, gösterime uygun görüntü ve ses kalitesi taşıması zorunludur. Teknik sorunlar içeren filmler yarışma dışı bırakılır.


### Ulaşınca Başlar Kısa Film Yarışması Ödülleri
- Birinci: 30.000 TL
- İkinci: 20.000 TL
- Üçüncü: 10.000 TL
- Mansiyon (En fazla 3 adet): 5.000 TL 
