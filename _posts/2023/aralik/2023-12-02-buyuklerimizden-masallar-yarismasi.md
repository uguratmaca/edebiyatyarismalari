---
layout: post
title: "Büyüklerimizden Masallar Yarışması"
description: "Diyanet İşleri Başkanlığı 'Büyüklerimizden Masallar Yarışması' düzenliyor."
category: articles
tags: [aralık 2023, hikaye yarışması, genel]
lastDate: 1703797200
dateHuman: "29 Aralık 2023"
comTopic: "İyilik ile Gönüllere Dokun"
attendance: "Kuran Kursları/İl Müftülükleri"
organizer: "Diyanet İşleri Başkanlığı"
requirements: "40 yaş (01.01.1983) ve üstü olan herkes katılabilir."
price: "18 Bin TL'dir."
permalink: "buyuklerimizden-masallar-yarismasi"
image: "https://edebiyatyarismalari.com/images/2023/aralik/buyuklerimizden-masallar-yarismasi.jpg"
excerpt:  "Diyanet İşleri Başkanlığı <strong> Büyüklerimizden Masallar Yarışması </strong> düzenliyor."
---

## Büyüklerimizden Masallar Yarışması
Diyanet İşleri Başkanlığı **Büyüklerimizden Masallar Yarışması** düzenliyor.  

Katılım Koşulları:
- Yarışmaya katılım ücretsizdir ve yarışma gönüllülük esasına bağlıdır.
- Yarışmaya jüri üyelerinin 1. derece yakınları katılamaz.
- 2018-2019 eğitim-öğretim yılı ve sonrasında, Kur’an kursları ve camilerde herhangi bir programda kaydı bulunan vatandaşlar katılabilecektir.
- Yarışmaya 40 yaş (01.01.1983) ve üstü olan vatandaşlarımız katılabilecektir. 
- Katılımcılar yarışmaya sadece bir masal ile katılabilecektir. 
- Masallar, bilgisayar ortamında veya okunaklı bir şekilde el yazısıyla yazılabilecektir.
- Masal en az 500, en fazla 2000 kelimeden oluşmalıdır.
- Yazılacak eserler geleneksel masal tekniğine uygun olmalıdır. Tekerleme ile başlamalı, duyulan geçmiş zaman kipi kullanılmalı (-mış) ve mutlu sonla bitmelidir.
- Masallarda kullanılacak kahraman ve yer isimleri kültürümüze uygun olmalıdır. Masal kahramanları insanlar, hayvanlar ve çeşitli varlıklardan seçilebilir.
- Katılımcılar, Ek-1’de yer alan Katılım Formu ve Taahhütname’yi, Ek-2’de yer alan Telif Formunu ve yazdığı masalı aynı zarf içerisine koyarak **kayıtlı oldukları Kur’an kurslarına veya bağlı olduğu il müftülüklerine** ileteceklerdir.
- Katılım Formu ve Taahhütname ile Telif Formu doldurulmamış başvurular kabul edilmeyecektir.
- Yazılacak masalların her yönüyle özgün olması gerekmektedir. Masallar daha önce hiçbir mecrada yayınlanmamış olmalıdır. Masalın tamamı ya da bir bölümü basın-yayın organı veya herhangi bir mecradan kopyalanmış ya da alıntı yapılmış ise masal değerlendirilmeye alınmayacak ve derece aldı ise iptal edilecektir.
- Eser içeriklerinde geçecek olan özel ve tüzel kişilere ait isimlerin kullanımıyla ilgili yasal hak ve sorumluluklar katılımcıya aittir.
- İyilik ile Gönüllere Dokun teması dışında yazılmış olan masallar değerlendirmeye alınmayacaktır.
- Masalları değerlendirmek üzere il müftülüklerinde 5 (beş) kişilik bir komisyon oluşturulacaktır. 
- Komisyon eğitim hizmetlerinden sorumlu il müftü yardımcısı, vaiz, eğitim uzmanı ve din hizmetleri uzmanı unvanlarında çalışan 2 (iki) müftülük personeli, 2 (iki) edebiyat öğretmeni veya yazar ile ilgili alanda çalışan 1 (bir) akademisyenden oluşturulacaktır.
- İl müftülüklerince oluşturulan komisyon 08-12 Ocak 2024 tarihleri arasında toplanacak ve her jüri üyesi her masal için Ek-3’de yer alan değerlendirme formunu dolduracaktır. Masalların değerlendirilme işlemi tamamlandıktan sonra Ek-4’de yer alan form doldurarak ortalamada en yüksek puanı alan 3 (üç) masal belirlenecektir. Dereceye giren ilk 3 (üç) yarışmacıya yerel imkânlar kullanılarak ödül verilecektir.
- Komisyon tarafından seçilen 3 (üç) masalın aslı, Katılım Ve Taahhütname Formu, Telif Formu ve komisyon tutanağı il müftülüklerince kurankurslari@diyanet.gov.tr adresine  26 Ocak 2024 tarihi mesai bitimine kadar gönderilecektir. Ayrıca müftülüklere gönderilen bütün eserlerin asılları, müftülüklerce muhafaza edilecek ve eserler, eser sahiplerine iade edilmeyecektir.

### Büyüklerimizden Masallar Yarışması Ödülleri
- Birinci: 8.000 TL
- İkinci: 6.000 TL
- Üçüncü: 4.000 TL