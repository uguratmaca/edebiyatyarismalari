---
layout: post
title: "Senin Gözünden Kişisel Veri Kısa Film Yarışması"
description: "Kişisel Verileri Koruma Kurumu 'Senin Gözünden Kişisel Veri Kısa Film Yarışması' düzenliyor."
category: articles
tags: [mart 2024, kısa film yarışması, üniversite]
lastDate: 1709240400
dateHuman: "1 Mart 2024"
attendance: "E-Posta"
hidden: true
organizer: "Kişisel Verileri Koruma Kurumu"
requirements: "Türkiye’deki üniversitelerin; İletişim Fakültesi, Güzel Sanatlar Fakültesi, Sanat, Tasarım ve Mimarlık Fakültesi, Güzel Sanatlar ve Mimarlık Fakültesi’nde eğitim gören öğrenciler katılabilir."
price: "65 Bin TL'dir."
permalink: "senin-gozunden-kisisel-veri-kisa-film-yarismasi"
image: "https://edebiyatyarismalari.com/images/2023/aralik/senin-gozunden-kisisel-veri-kisa-film-yarismasi.jpg"
excerpt:  "Kişisel Verileri Koruma Kurumu <strong> Senin Gözünden Kişisel Veri Kısa Film Yarışması </strong> düzenliyor."
---

## Senin Gözünden Kişisel Veri Kısa Film Yarışması
Kişisel Verileri Koruma Kurumu **Senin Gözünden Kişisel Veri Kısa Film Yarışması** düzenliyor.  

Katılım Koşulları:
- Yarışmaya katılım ücretsizdir.
- Kısa filmler animasyon, kurmaca ya da deneysel türde olmalıdır.
- Yarışmaya katılacak kısa filmlerin daha önce başka bir organizasyon ya da yarışmada gösterilmemiş olması gereklidir.
- Yarışmaya katılacak kısa filmlerin süresi en az 60 saniye en fazla 300 saniye (5 dakika) olmalıdır. Süre sınırlamasına uymayan kısa filmler jüri tarafından dikkate alınmaz ve elenir.
- Jüri tarafından oy çokluğuyla yarışma konusu dışında olduğuna karar verilen kısa filmler değerlendirmeye alınmaz.
- Yabancı dilde çekilecek filmler Türkçe açıklamalı olmalıdır. Filmin diyaloglarında herhangi yabancı bir dilin kullanılabilmesi için bu metnin yeminli tercüman tarafından çevrilmiş olması ve başvuru evraklarının arasında çeviri metninin yeminli tercümanın imzasıyla Kişisel Verileri Koruma Kurumuna sunulması gerekir. Filmin anlatıcısız – sessiz olması mümkündür.
- Başvuru formunu yönetmenin doldurması ve imzalaması esastır. Dolayısıyla yarışmada eser sahibi olarak yönetmen kabul edilmektedir. Kısa filmin birden fazla yönetmeninin bulunduğu durumlarda, ödül sadece başvuru formunda imzası bulunan yönetmene verilecektir. Söz konusu belgelerde belirtilecek tüm bilgilerin doğruluğu, imza sahibinin sorumluluğundadır. Bu bilgiler nedeniyle doğabilecek hukuksal sorumluluk, imza sahibine aittir. (Yarışmaya ekip olarak başvuranlar bir proje lideri seçmek zorundadır. Dereceye girenlerin ödülleri proje liderine verilir.)
- Katılımcılar en çok üç kısa film ile yarışmaya katılabilirler.
- Yarışmaya katılacak filmler, tercih edilen herhangi bir formatta üretilebilir. Filmler fotoğraf makinası, cep telefonu, video kamera vb. olanaklardan yararlanılarak çekilebilir.
- Yarışmaya gönderilen eserde kullanılan ve özgün olmayan metin, görüntü, müzik, vb. kullanılması durumunda doğacak kanuni sorunlardan yarışmacılar sorumludur. Suç teşkil edecek unsurların daha sonra ortaya çıkması halinde ise Kişisel Verileri Koruma Kurumunun ve bu yarışmaya destek veren kurumların herhangi bir hukuki sorumluluğu bulunmayacaktır.
- Yarışmaya katılan eserler, Jüri tarafından aşağıdaki kriterler doğrultusunda değerlendirilecektir.
- Konuyu anlatım yetkinliği (fikir, amaca uygunluk, tutarlılık, kurgu, görsel zenginlik, vb.),
- Özgün üslup ve yaratıcılık,
- Mesajın özü ve algılanma kolaylığı,
- Sinematografik ve estetik yaklaşım
- Jürinin aldığı kararlar kesindir. Katılımcıların alınan kararlara itiraz hakkı yoktur.
- Katılımcı, yarışmaya gönderdiği eserin tümüyle kendisine ait olduğunu ve içeriğinde kullanılan eserlere ait tüm izinlerinin alındığını kabul, beyan ve taahhüt eder. Ödül alan katılımcılardan bu beyan ve kabulleri dışında hareket ettiği tespit edilenlerden, kazandıkları ödül geri alınır ve tüm sorumluluk katılımcıya ait olur.
- Yarışmaya gönderilen eserlerde gizli ticari iletişim de dâhil olmak üzere, hiçbir ticari iletişim türüne yer verilmemesi gerekmektedir. Eserlerin hazırlanmasında katkısı olan gerçek veya tüzel kişilerin adını, markasını, logosunu, imajını, faaliyetlerini veya ürünlerini tanıtmak amacıyla yaptığı her türlü katkıyı içerdiği tespit edilen başvurular doğrudan reddedilir.
- Dereceye giren eserler Kişisel Verileri Koruma Kurumu tarafından yayımlanabilir veya elektronik ortamda paylaşılabilir. Katılımcılar eserlerinin Kişisel Verileri Koruma Kurumu tarafından kullanılmasını kabul etmiş sayılır. Ayrıca katılımcılar eserlerinin yayın, dağıtım ve gösterim haklarını (telif haklarını) yarışmanın bitiminden itibaren Kişisel Verileri Koruma Kurumuna devretmiş sayılır.
- Herhangi bir aşamada sebep göstermeksizin ilgili düzenleyicilerin yarışmayı düzenlemekten vazgeçme veya yarışmayı iptal etme veya ileri tarihe erteleme hakkı vardır. Adres: Kişisel Verileri Koruma Kurumu Nasuh Akar Mah. 1407. Sok. No: No:4, 06520 Çankaya/Ankara
- Yarışmayla ilgili her türlü bilgiye ve yarışma şartnamesi ile başvuru formuna https://kvkk.gov.tr/ adresinden ulaşılabilir.
- Yarışmaya katılanlar, bu şartnamede yer alan şartların tamamını kabul etmiş sayılırlar.
- Yarışmaya katılacak adaylar, ilk olarak imzalanmış katılım şartnamesi ve imzalanmış başvuru formu ile öğrenci belgesini e-posta olarak **kisafilm@kvkk.gov.tr**’ye göndermelidir. Başvurusu kabul edilen yarışmacıya, yine bu e-posta adresinden gönderilecek olan bağlantıya tıklayarak gösterime uygun çözünürlük ve formatta kısa filmlerini yükleyebilirler.

### Senin Gözünden Kişisel Veri Kısa Film Yarışması Ödülleri
- Birinci: 30.000 TL
- İkinci: 20.000 TL
- Üçüncü: 10.000 TL
- Mansiyon Ödülü: 5.000 TL