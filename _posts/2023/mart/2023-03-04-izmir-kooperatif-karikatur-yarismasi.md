---
layout: post
title: "Köylünün Örgütlü Gücü Kooperatif Karikatür Yarışması"
description: "İzmir Belediyesi 'Köylünün Örgütlü Gücü Kooperatif Karikatür Yarışması' düzenliyor."
category: articles
tags: [mart 2023, karikatür yarışması, genel]
lastDate: 1679346000
dateHuman: "21 Mart 2023"
comTopic: "Köylünün Örgütlü Gücü Kooperatif"
attendance: "E-Posta"
hidden: true
organizer: "İzmir Belediyesi"
requirements: "İsteyen herkes katılabilir."
price: "42 Bin TL'dir"
permalink: "izmir-kooperatif-karikatur-yarismasi"
image: "https://edebiyatyarismalari.com/images/2023/mart/izmir-kooperatif-karikatur-yarismasi.jpg"
excerpt:  "İzmir Belediyesi <strong> Köylünün Örgütlü Gücü Kooperatif Karikatür Yarışması </strong> düzenliyor."
---

## Köylünün Örgütlü Gücü Kooperatif Karikatür Yarışması
İzmir Belediyesi **Köylünün Örgütlü Gücü Kooperatif Karikatür Yarışması** düzenliyor.  

Konu başlıkları;
- Tarladan Sofraya Olan Üretim Yolculuğunda Kooperatifler,
- İklim Değişikliği ve Kuraklık Konusunda Kooperatifler,
- Yoksullukla Mücadele Konusunda Kooperatifler,(Ekonomik Hayat, Dayanışma)
- Çevre Bilinci Konusunda Kooperatifler,
- Sosyal Hayat ve Kooperatifler,
- Kırdan Kente Göçü Engellemede Kooperatifler,
- Kadın Ve Genç Nüfusun Kooperatifleşmedeki Yeri (Demokrasi İçin)
- Tarımsal Üretimde Kadının Yeri,
- Kooperatif Ortaklıklarında ve Yönetimlerde Kadın Ortaklıklar (Cinsiyet Eşitliği),
- ‘‘Başka Bir Tarım Mümkün’’ Uygulamasında Kooperatifler,
- Köylerdeki Kooperatifçilik, Küçük Üreticilerin ve Aile İşletmelerinin Örgütlenmesi,
- Toprak Bereketini Artırarak Kentte Yaşayan İnsanların Sağlıklı Gıdaya Ulaşması ve Kooperatifler
- Atalık, Yerel Tohumlar ve Yerel Hayvan Irklarının Konusunda Kooperatifler,
- Etik, Sürdürülebilir ve Sorumlu Kooperatifçilik,
- Tarımda Kooperatifleşme İhtiyacı ve Somut Uygulama Örnekleri,
- Kooperatifleşme, Dayanışma ve Birlik İnancı,
- Güzel Yarınlar İçin Kooperatifçilik (Gelecek İçin Kooperatifçilik)

Katılım Koşulları:
- Yarışma ulusal ölçekte olup herkese açık olacaktır.
- Yarışmaya en fazla 5 karikatürle katılınabilecektir.
- Yarışmaya gönderilen karikatürler daha önce yayınlanmış olabilir ancak başka hiç bir (Ulusal-Uluslararası) yarışmada ödül almamış olacaktır. Kurala uymayan yarışmacılardan tespit edilenler elenecek ve verilen ödül geri alınacaktır.
- Yarışmaya sadece internet üzerinden verilen **karikaturizbb@gmail.com** mail adresine katılım yoluyla olacaktır.
- Karikatürler en fazla A3 boyutunda (42cm x 29,7cm) 300 Dpi, jpg, RGB formatında herhangi bir sıkıştırma programı kullanmadan karikaturizbb@gmail.com adresine gönderilecektir.
- Katılımcılar T.C. vatandaşı olacaktır.
- 18 yaşından küçük yarışmacılar; yasal velilerinin yarışma şartlarını (EK-1) kabul ettiğine dair kısmını işaretleyecektir. Karikatürlerini verilen mail adresine yollarken kağıdın fotoğrafını çekip karikatürlerle beraber göndereceklerdir. Form doldurulmadan gönderilen karikatürler değerlendirilmeye alınmayacaktır.
- Yarışmaya eser gönderenler, eserlerin kendilerine ait olduğunu beyan ve taahhüt etmiş sayılır. İzmir Büyükşehir Belediyesi katılımcıların karikatürleriyle ilgili izinleri ve telif haklarıyla ilgili herhangi bir sorumluluk kabul etmez.
- Katılım koşullarına uymadığı anlaşılan eserler iptal edilerek, eser yarışmadan diskalifiye edilecektir. Benzer (similer) olduğu tespit edilen karikatürler elenecektir. Her türlü olası tartışmalar, çalıntı ve benzer iddiaların sorumlusu, karikatür gönderen olacaktır.
- Yarışmaya katılan eserler, İzmir Büyükşehir Belediyesi tarafından hazırlanacak olan tanıtım materyallerinde (broşür, sergi, bilboard, durak raket, takvim, tv, afiş vb.) eser sahibinin ismi kullanılarak yayınlanabilecektir. Eser sahibi yayınlanan eserlerle ile ilgili olarak hiç bir koşulda telif talep edemez ve yarışmaya katılanlar bu şartları kabul etmiş sayılır.
- Yarışma sonuçlandıktan sonra Dünyada ve Türkiye’de yaşanan COVID-19 sürecinde istenmeyen, sağlıksız ve riskli sonuçlar ortaya çıkması durumunda ödül töreni yapılıp yapılmayacağı kesin değildir. Bu durum ödül kazananlara önceden bildirilir ve daha sonra herhangi bir hak iddia edilemez. Ödül kazananların para ödülleri Banka havalesi IBAN no ile kendilerine gönderilecektir.
- Ödül töreni yapılırsa, yarışmada “Yetişkinler” kategorisinde kazananların (1, 2, 3 ve mansiyonlar) tek kişilik ulaşım (otobüs ile şehirler arası ve şehir içi transferleri) yemek ve 1 günlük konaklama masrafları İzmir Büyükşehir Belediyesi tarafından karşılanacaktır. Yetişkinler kategorisinde ödül kazanan yarışmacıların beraberinde getirmek istedikleri kişilerin her türlü masrafları ise kendilerine ait olacaktır. İdare tarafından, “Teşvik Ödülü” kazanan yarışmacıların kendileriyle beraber 1 ebeveyninde (otobüs ile şehirler arası ve şehir içi transferleri 1 günlük konaklama, yemek vb.) karşılanacaktır.
- Yarışmanın seçici kurulunda görev yapan jüri üyelerininde (ulaşım, konaklama, yemek vb.) sağlanacaktır.
- Yarışmaya katılan karikatürlerden seçici kurul tarafından sergilenmeye değer görülenler, çeşitli şehirlerde, festivallerde sergilenecektir. Eserlerden bir albüm yapılması halinde albümde yer alan karikatürlerin sahiplerine bu albümden 1‘er tane gönderilecektir.
- Yarışmaya, yarışmanın Seçici Kurul Üyeleri (asil – yedek) ile 1. dereceden akrabaları, resmi ortakları, yardımcıları, çalışanları ve İzmir Büyükşehir Belediyesi çalışanları katılamaz.
- Yarışmaya katılanlar karikaturizbb@gmail.com adresine karikatür göndererek şartname maddeleri kabul etmiş sayılır.
- İzmir Büyükşehir Belediyesi gerek görülmesi durumunda bu şartnamede değişiklik yapma hakkını saklı tutar.


### Köylünün Örgütlü Gücü Kooperatif Karikatür Yarışması Ödülleri
- Birinci: 12.000 TL 
- İkinci: 9.000 TL
- Üçüncü: 6.000 TL
- Mansiyon (3 Adet): 3.000 TL
- 13-17 Yaş Arası Genç Teşvik Ödülü (3 Adet): 2.000 TL