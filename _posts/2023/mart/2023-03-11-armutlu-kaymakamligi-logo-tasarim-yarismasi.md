---
layout: post
title: "Armutlu Kaymakamlığı Logo Tasarım Yarışması"
description: "Armutlu Kaymakamlığı 'logo tasarım yarışması' düzenliyor."
category: articles
tags: [mart 2023, tasarım yarışması, genel]
lastDate: 1680210000
dateHuman: "31 Mart 2023"
attendance: "Elden/Posta/Kargo"
organizer: "Armutlu Kaymakamlığı"
requirements: "Amatör, profesyonel tüm katılımcılar katılabilir."
price: "10 Bin TL'dir"
hidden: true
permalink: "armutlu-kaymakamligi-logo-tasarim-yarismasi"
image: "https://edebiyatyarismalari.com/images/2023/mart/armutlu-kaymakamligi-logo-tasarim-yarismasi.jpg"
excerpt:  "Armutlu Kaymakamlığı <strong> logo tasarım yarışması </strong> düzenliyor."
---

## Armutlu Kaymakamlığı Logo Tasarım Yarışması
Armutlu Kaymakamlığı **logo tasarım yarışması** düzenliyor.

Katılım Koşulları:
- Yarışma amatör, profesyonel tüm katılımcılara açıktır.
- Yarışmaya jüri üyeleri ve birinci derece yakınları ile yarışmayı düzenleyen organizasyon üyeleri katılamazlar.
- Yarışmaya katılım bedelsizdir.
- Logo, Armutlu’muzu en iyi ve özgün şekilde temsil etmeli; içerik ve görsellik açısından ayırt edici nitelikte olmalıdır.
- Her katılımcı en fazla 2 (iki) adet çalışma ile yarışmaya katılabilir.
- Her bir tasarımın; A4 boyutlu beyaz kâğıdın üst bölümünde ortalanmış biçimde ve uzun kenarı 15 cm’yi geçmeyecek şekilde büyük hali, kâğıdın alt orta kısmında tasarımın kısa kenarı 25 mm’den büyük olmayacak şekilde, küçültülmüş hali, siyah-beyaz ve renkli olarak yerleştirilecektir.
- Çalışmalar aşağıda belirtilen teslimat adresine; FreeHand, Illustrator, Corel Draw, vb. gibi vektörel çizim tabanlı tasarım programlarından birinde hazırlanmış şekilde orijinal dosyası ve vektörel hali ile birlikte, 300 dpi CMYK renk formatında, JPEG ve PDF olarak CD'ye kaydedilmiş olarak teslim edilecektir. (Çalışmaların CD’nin içerisinde kayıtlı olup-olmaması, eksik hatalı kayıtlar, CD’nin okunamaması vb. hususlar organizasyon sorumluluğunda değildir).
- Ekte (EK-1) yer alan Katılım formu eksiksiz olarak doldurulup bir zarfa konacak ve zarf kapatıldıktan sonra üzerine altı rakamdan oluşan rumuz (Örnek; 349721.jpg) yazılacaktır. Birden fazla eser gönderenler aynı rumuzun son bölümüne alt tire 1, alt tire 2 olarak kayıt etmelidir (Örnek; 349721_1.jpg - 349721_2.jpg).
- Yapılan çalışmanın hikâyesi ve kullanılan sembollerin anlamları ayrı bir A4 sayfasını aşmayacak biçimde Times New Roman 10 pt, iki yana dayalı, üstten: 5,8 cm, alttan: 5,8 cm, sağdan: 4,5 cm, soldan: 4,5 cm boşluk bırakılarak satır arası 3 nk, paragraf araları 6 nk, paragraf girintisi 0,8 cm olacak şekilde yazılarak başvuru evrakları ile birlikte gönderilmelidir. Çalışmalarda renk ve form yönünden herhangi bir kısıtlama yoktur. (Ancak çalışma tüm yüzeylerde uygulanabilir olacak şekilde, baskı süreçleri de düşünülerek tasarlanmalıdır).
- Çalışmalar, TV ekranlarında, basılı materyallerde, farklı tanıtım malzeme ve uygulamalarında, renkli ve/veya siyah-beyaz olarak kullanılabilecek nitelikte değer kaybetmeyecek, anlaşılabilir bir tasarım özelliğine sahip olmalıdır.
- Logonun çok çeşitli amaçlar için kullanılabileceği göz önünde bulundurularak (antetli kağıt, faks, dergiler, broşürler, kitapçıklar, kitaplar, programlar, pankartlar, posterler, şapkalar, tişörtler, çantalar, havlular, internet ve elektronik medya, web sitesi, elektronik posta vb.) basıma uygun nitelikte hazırlanması, büyütülüp küçültüldüğünde fonksiyonelliğini yitirmemesi gerekmektedir
- Hazırlanacak logo üzerinde “T.C. ARMUTLU KAYMAKAMLIĞI” VEYA “TÜRKİYE CUMHURİYETİ ARMUTLU KAYMAKAMLIĞI” ibaresinin bulunması zorunludur.
- Yarışmaya gönderilen Logo tasarımlarının üzerinde katılımcının tanınmasına neden olabilecek; isim, imza veya ayırıcı bir işaret bulunamaz. Bu tip ayrıştırıcı unsur bulunduran çalışmalar yarışma dışı bırakılır.
- Teslim edilen çalışmalar, başka alanlarda kullanılmamış, kopya edilmemiş, Türk Patent Enstitüsü’nce daha önce korunmaya alınmamış ve tescil başvurusu yapılmamış olmalıdır. Armutlu Kaymakamlığı, katılımcıların eserleri ile ilgili izinler ve telif haklarıyla ilgili herhangi bir sorumluluk kabul etmez.
- Yarışmacı yarışmaya katılarak ve imzalayarak yollayacağı “Yarışma Katılım Formu” ile tasarımların telif hakkının Armutlu Kaymakamlığı’na ait olacağını kabul etmiş ve onaylamış olacaktır.
- Ödüle değer görülen eserin yüksek çözünürlükteki kopyası seçici kurul tarafından katılımcıdan talep edilebilir. Seçici kurul, seçilen eserin sahibinden eser üzerinde değişiklik yapmasını isteyebilir. Bunun için Armutlu Kaymakamlığı tarafından ödül tutarı dışında bir ödeme yapılmaz.
- Eserler, seçici kurul tarafından; temsil niteliği, yaratıcılık, özgünlük, uygulamadaki başarı vb. ölçütler üzerinden değerlendirilecektir.
- Kopya olduğu anlaşılan eserler seçici kurul tarafından değerlendirilmeye alınmayacaktır.
- Yarışmada kazanan çalışmanın daha sonradan, başka çalışmalarda esinlenildiği-çağrıştırdığı, taklit ya da kopya olduğunun tespit edilmesi durumunda verilen ödül iptal edilecek, katılımcıdan ödülü, yasal faiziyle birlikte, iade etmesi istenecek ve yarışma için yapılmış tüm giderler ve sonrasında Kaymakamlığın logoyu kullanarak yaptığı tüm giderler ilgiliden talep edilebilecektir. (Böyle bir durum, diğer ödül almış ve/veya alamamış yarışmacılar bakımından, hiçbir anlamda talep hakkı doğurmaz).
- Yarışma sonunda birinci seçilen eser Kaymakamlık logosu olarak belirlenecek olup, herhangi bir süre sınırlaması olmaksızın Kaymakamlık tasarrufundaki tüm etkinlik ve yazışmalarında kullanılacaktır.
- 31 Mart 2023 Cuma günü mesai bitimine kadar Armutlu Kaymakamlığı, Karşıyaka Mah. Pazar Sokak No:22 Armutlu/YALOVA adresine, **şahsen veya iadeli taahhütlü olarak posta veya kargo ile teslim** edilecektir. 


### Armutlu Kaymakamlığı Logo Tasarım Yarışması Ödülleri
- Birinci: 10.000 TL + Teşekkür Belgesi
- Ödül Alamayan Yarışmacılara: Katılım Belgesi
