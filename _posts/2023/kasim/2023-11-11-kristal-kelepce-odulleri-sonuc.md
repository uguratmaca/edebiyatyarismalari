---
layout: simple
title: "2023 Kristal Kelepçe Ödülleri Kazananları Belli Oldu"
description: "Türkiye Polisiye Yazarları Birliği tarafından düzenlenen 2023 Kristal Kelepçe Ödülleri kazananları belli olmuştur."
category: articles
tags: [sonuç 2023]
permalink: "kristal-kelepce-odulleri-sonuc"
excerpt: "Türkiye Polisiye Yazarları Birliği tarafından düzenlenen 2023 Kristal Kelepçe Ödülleri kazananları belli olmuştur."
image: "https://edebiyatyarismalari.com/images/2023/kasim/kristal-kelepce-odulleri-sonuc.jpg"
---

## 2023 Kristal Kelepçe Ödülleri Sonucu

2023 Kristal Kelepçe Ödülleri’nde kazananlar belli oldu. Türkiye Polisiye Yazarları Birliği tarafından düzenlenen yarışmanın ödül töreni Rami Kütüphanesi’nde gerçekleştirildi.

2023 Kristal Kelepçe Ödülleri sahiplerini buldu. Ödül töreni T.C. Kültür ve Turizm Bakanlığı Rami Kütüphanesi’nde gerçekleştirildi.

2017 yılında kurulan Türkiye Polisiye Yazarları Birliği bu sene 5.’sini düzenlediği Kristal Kelepçe Ödülleri ile polisiye edebiyata katkı sunmayı sürdürüyor.

2023 Kristal Kelepçe Ödülleri’nin seçici kurulu başkanlığını Algan Sezgintüredi üstleniyor. Jüride ise Sibel Köklü, Ekin Açıkgöz, Banu Akeloğlu, Aysu Şahlı, Nihal Orhan, Onur Akan ve Yunus Emre Eroğlu yer alıyor.

İşte 2023 Kristal Kelepçe Ödülleri Kazananları
21 Ekim 2023 tarihinde saat 18.30’da düzenlenen 2023 Kristal Kelepçe Ödülleri Töreni’nde Yılın Polisiye Romanı Ödülü, Herdem Kitap tarafından basılan Aynadaki Düşman başlıklı eseriyle Hasan Bulut’a takdim edildi.

Kristal Kelepçe Teşvik Ödülü ise Pegasus Yayınları etiketiyle yayımlanan Kutlu Kan adlı romanıyla Harun Çimen’in oldu.

Polisiye Edebiyata Katkı Ödülü ise yazar, editör ve gazeteci Faruk Şüyün’e layık bulundu.

Bu yılki roman ödülünün sahibi Hasan Bulut, geçen sene 2022 Zehirli Kalem Polisiye Öykü Yarışması’nda Ölüm Lekesi adlı öyküsüyle ikinciliğe değer bulunmuştu.

Teşvik ödülünü alan Harun Çimen ise Kayıp Rıhtım Aylık Öykü Seçkisi’ndeki öyküleriyle de hatırlanıyor.

2023 Kristal Kelepçe Ödülleri’nde adaylar şu şekildeydi:

Arabulucu – Çağlayan Babacan
Katil Kapanı – Melih Emeç
Maya Mor – Dilara F. Tüfekçioğlu
Siyah Şapkalı Adam – Betül Fırat
Oxi – Ahmet Ziya Yıldırım
Paradoks – Uğur Çivi
Pabuç Hikâyesi – M. Sait Güven
Şevrole Belayir – Sanem Gonzalez
Tuzak – Aras Gençtürk
Cehennem Çukuru – Cuma Polat
Aynadaki Düşman – Hasan Bulut
Adalet – Ercan Özkan
Pera Palas’ta On Bir Gece – Kayahan Demir
Kristal: Lanetli Kan – Su Tunç
Kuzgunun Ayak İzleri – Murat Aloğlu
Kutlu Kan – Harun Çimen
Kız Kardeşim – Verda Pars
İyi Uykular – Orhan Murat Gürson
Çıplak – Hümeyra Kaya
Eksi Otuz Beş – Elif Doğan
İşaret – Onur Dikenova
Kanlı Muamma – A. Tunç
Karınca Karambolu – Alper Kaya
Üzgün İblis – Aydan Okurer