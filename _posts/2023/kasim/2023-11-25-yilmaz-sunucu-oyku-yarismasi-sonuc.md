---
layout: simple
title: "2. Yılmaz Sunucu Öykü Yarışması Kazananları Belli Oldu"
description: "Arzum Sunucu Kerimli tarafından düzenlenen 2. Yılmaz Sunucu Öykü Yarışması kazananları belli olmuştur."
category: articles
tags: [sonuç 2023]
permalink: "yilmaz-sunucu-oyku-yarismasi-sonuc"
excerpt: "Arzum Sunucu Kerimli tarafından düzenlenen 2. Yılmaz Sunucu Öykü Yarışması kazananları belli olmuştur."
image: "https://edebiyatyarismalari.com/images/2023/kasim/yilmaz-sunucu-oyku-yarismasi-sonuc.jpg"
---

## 2. Yılmaz Sunucu Öykü Yarışması Sonucu

Arzum Sunucu Kerimli'nin düzenlediği '2. Yılmaz Sunucu Öykü Yarışması'nda ödüller sahiplerini buldu.

Amacı günümüz kalemlerinin birçoğuna emek harcamış, katkı sunmuş, yol açmış, nice insana güzel dokunuşlarıyla yön vermiş Eğitimci - Yazar Yılmaz Sunucu’yu anmak, adını yaşatmak, onu ve değerlerini genç nesillere taşımak olan “2. Yılmaz Sunucu Öykü Ödülü” sonuçlandı. 

Değerli yazar Yılmaz Sunucu’nun kızı “Avukat Arzum Sunucu Kerimli” önderliğinde düzenlenen ödüle, Türkiye’nin dört bir yanından ve yurt dışından yüz beş öyküyle başvuru yapıldı. Şartnameye uygun bulunan doksan iki öykü; Arzum Sunucu Kerimli, Buket Başaran Akkaya, Deniz Moralıgil, Erkan Şemin, Sülbiye Yıldırım ve Tayfun Ak’tan oluşan ön seçici kurul tarafından değerlendirildi. 

Finale kalan öyküler; Ali Doğan (2022 yılı öykü yarışması birincisi), Hande Baba, Hüsamettin Köseoğlu,  Kezban Şahin Taysun, Salim Nizam ve Yunus Bekir Yurdakul’dan oluşan Seçici Kurul tarafından titizlikle irdelendikten sonra 18 Kasım 2023 günü Uğur Mumcu Kültür Merkezi’nde yapılan törenle ödüller sahiplerine takdim edildi. 

Merve Kürkçü’nün “DÜĞÜM” adlı öyküsüyle Habib Umut Kaygısız’ın “UMUT” adlı öyküsünün birinciliği paylaştığı yarışmada, Yayla Boztaş’ın “NASIL BİR ÇARE?” adlı öyküsü ikinciliğe, Recep Turan’ın “ KAYBOLAN HAYATLAR” adlı öyküsü üçüncülüğe layık görüldü. 

1.Mansiyon Salihcan Sezer’in “KARTALIN ARDINDAN” adlı öyküsüne, 2. Mansiyon Kamer Yıldız Ok’un “KARA MI KARA” adlı öyküsüne, 3. Mansiyon Cantuğ Canpolat’ın “MEKTUP” adlı öyküsüne değer kılındı.  

Aysun Korkmaz’ın “UZUN İNCE BİR YOLDAYIM” adlı öyküsü Seçici Kurul Özel Ödülü’yle taçlandırılırken Armağan Can’a ait “GÖL MAVİSİ” adlı öykü, bu yıl yitirdiğimiz değerli Nuran Türemen’in anısına verilen Nuran Türemen Özel Ödülü’ne layık bulundu.  

“KISA MESAFELİ BEYİN GÖÇÜ” adlı öyküsüyle lise öğrencisi Eren Güven ve  “BENİM ADIM ALİMAN” adlı öyküsüyle üniversite öğrencisi Nisa Eyüpoğlu Gençlik Ödüllerinin sahibi oldu.

Ayrıca, “SIĞINMACI” adlı öyküsüyle Sevin Sezgin, “VİYADÜK” adlı öyküsüyle Erkan Gündüz, “YOLDAKİ DÜĞÜMLER” adlı öyküsüyle Zarife Açıkel, “BEYAZ IŞIKLI ADA” adlı öyküsüyle Engin Kükrer, YÜREKTEKİ DİKEN adlı öyküsüyle Sevgi Ünal, “HAYMATLOS” adlı öyküsüyle Cem Alan, “TERSİNE GÖÇ” adlı öyküsüyle Meltem Özkan, “BERGÜZAR'IN KOKUSU” adlı öyküsüyle Fethiye Demirsöz, “İĞDE ÇEKİRDEĞİ” adlı öyküsüyle Ayşen Güner Yaylak, “YENİ MEMLEKET” adlı öyküsüyle Erinç Berk ve “GÖÇÜN KIZI GÜLCE” adlı öyküsüyle Çetin Doğan “Övgüye Değer” bulundu. 