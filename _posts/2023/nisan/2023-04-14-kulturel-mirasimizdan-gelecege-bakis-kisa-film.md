---
layout: post
title: "2. Kısa Film Yarışması"
description: "Hasan Tekin Ada Anadolu Lisesi '2. Kısa Film Yarışması' düzenliyor."
category: articles
tags: [nisan 2023, kısa film yarışması, ortaokul]
lastDate: 1682283600
dateHuman: "24 Nisan 2023"
comTopic: "Kültürel Mirasımızdan Geleceğe Bakış"
attendance: "Kargo/Posta"
organizer: "Hasan Tekin Ada Anadolu Lisesi"
requirements: "Türkiye genelinde Milli Eğitim Bakanlığına bağlı resmi ve özel tüm ortaöğretim kurumlarında, hâlihazırda öğrenim gören öğrenciler katılabilir."
price: "14 Bin 500 TL'dir."
permalink: "kulturel-mirasimizdan-gelecege-bakis-kisa-film"
image: "https://edebiyatyarismalari.com/images/2023/nisan/kulturel-mirasimizdan-gelecege-bakis-kisa-film.jpg"
excerpt:  "Hasan Tekin Ada Anadolu Lisesi <strong> 2. Kısa Film Yarışması </strong> düzenliyor."
---

## 2. Kısa Film Yarışması
Hasan Tekin Ada Anadolu Lisesi **2. Kısa Film Yarışması** düzenliyor.  

Katılım Koşulları:
- Yarışmaya katılım gönüllülük esasına göre ve ücretsizdir. Yarışmaya katılacak engelli öğrencilere istekleri doğrultusunda çevrimiçi bilgilendirme yapılacak.
- Yarışmaya bireysel veya ekip halinde katılınabilir.
- Her öğrenci/ekip yarışmaya yalnız bir eserle katılabilecektir.
- Yarışma koşulları okul müdürlükleri tarafından öğretmen ve öğrencilere duyurulacaktır.
- Yarışma tanıtımı için her bir eserin en fazla 20’şer saniyelik kısa bölümünün ya da fragmanının tanıtımı amaçlı (TV, radyo, basılı yayınlar, internet vb. ortamlarda) kullanımı yarışmacı tarafından kabul edilmiş sayılır.
- Tüm öğrenciler için Katılım Formu ve taahhütnamede (Ek-2) yer alan veli izin onayı bölümünün doldurulması ve veli tarafından imzalanması zorunludur.
- Yarışmaya katılacak her film için danışman öğretmen onayı bulunacaktır.
- Yarışmaya başvuran eserlerin yönetmen (Eser Sahibi) ve/veya yapımcısından en az birisinin T.C. veya K.K.T.C. vatandaşı olması gerekmektedir.
- Yarışmaya sadece daha önce herhangi bir yerde gösterilmemiş ve ödül almamış eserler ile başvuru yapılabilir.
- Yarışmaya katılacak film en az 3 dk. , en fazla 10 dk. olabilir.
- Cep telefonu ile çekim yapacak yarışmacılar 16:9 formatında (yatay) olarak çalışacaklar ve dijital videonun kısa kenar çözünürlüğü en az 1080 p olacaktır.
- Kaydedilecek dijital video dosyaları avi, mkv, mp4 veya mov uzantılı olabilir.
- Animasyon tarzında görüntüler ve eserler kabul edilmeyecektir.
- Renkli ya da siyah-beyaz, sepya gibi tonlamalar kabul edilir.
- Filmlerde kullanılacak müzik ve ses efektleri gibi lisans ve telif haklarıyla ilgili konuları katılımcının (ekibin ve sorumlu öğretmenin) sorumluluğundadır. Gerekli kullanım izinleri aldığı ve/ya varsa telif ücretlerini ödediği kabûl edilir.
- Değerlendirme aşamasında yaratabileceği olumsuzlukları engellemek adına film sonundaki jenerikte katılımcı isimleri kesinlikle yer almayacak, eser sahibinin ismi sadece rumuz olarak aşağıda belirtildiği şekilde yer alacaktır. Filmin ismi uygun görülen herhangi bir yerde kullanılabilir.
- Rumuzlar, kişinin kimliğini açığa vermeyecek şekilde, 12 Türkçe ve İngilizce karakterden fazla olmayacak şekilde harf ve / veya rakamdan oluşabilir.
- Kullanılacak Eser Adı, yarışma için doldurulacak kayıt formunda da değiştirilmeden, aynen yazılacaktır.
- Eserlerde stok video kullanılması kesinlikle yasaktır.
- Ticari ya da siyasi, hiçbir reklam, marka, logo vb eserlerde yer almamalıdır.
- Eserlerin anayasaya ve kanunlara uygun olmasından eser sahibi ve danışman öğretmenler sorumludur. Hiçbir şekilde ahlaki değerleri aşağılayan, ırkçılık ve ayrımcılık duyguları barındıran, anayasanın değişmezlerine hakaret eden eserlere izin verilmez ve değerlendirmeye alınmaz.
- Başvuru dosyasında bulunması gerekenler:
    - Başvuru Formu (3 adet-imzalı),
    - Filmin 2 kopyası ( Taşınır Bellek’de),
    - Yönetmenin ve filme emek veren diğer öğrencilerin öğrenci belgesi (Yalnızca okulu, adı-soyadı ve doğum yılı yazılacak),
    - Filmden 5 ayrı kare set fotoğrafı ve filmin afişi (TaşınırBellek’de),
    - Yarışmaya katılan filmlerde görev alan öğrencilerin veli izin belgeleri (imzalı ve “kişinin açık rızası ile” yazılarak)
- Taşınır Bellek zarfı üzerine Filmin Adı, Süresi, Ekip Üyelerinin görevleri, Adı Soyadı, Okulu ve Katıldıkları il/ilçe bilgisi yazılacaktır. (Ek-1)
- Posta, kargo yoluyla yarışmayı düzenleyen kuruma gönderilen eserlerin, kuruma ulaşana kadarki sürede yaşanabilecek olumsuzluklardan, yarışmayı düzenleyen kurum sorumlu değildir. Eserlerin gönderilmesindeki posta/kargo ücretleri katılımcılara aittir.
- Yarışmaya katılan filmlerin ticarî olmayan ve eğitsel olarak ortaöğretim öğrencilerine yönelik (yönetmenin izin vermesi durumunda adı-soyadı belirtilerek) gösterimi gerçekleştirebilir.
- Yarışmaya yönetmen olarak katılan öğrencinin velisi ve okulu, yarışma başvuru formlarını eksiksiz doldurmalıdır.
- Katılım koşulları bu madde dahil 28 maddeden ibaret olup, katılımcıların tüm maddeleri okuyup kabul ettiği, katılım koşullarına aykırı bir davranış sergilemeleri durumunda yarışmadan diskalifiye edileceklerini okuyup anladığı ve razı geldiği kabûl edilir.
- Değerlendirme kurulu filmleri içerdikleri belirgin teknik hatalar nedeniyle yarışma dışı bırakabilir.
- Yarışmaya katılan filmlerin kayıt ortamları iade edilmeyecektir.
- Yarışma ile ilgili gerçekleşebilecek değişiklikler Milli Eğitim Bakanlığının bilgisi ve onayı dahilinde, okulun resmi web sayfasından duyurulacaktır.


### 2. Kısa Film Yarışması Ödülleri
- Birinci: 5.000 TL
- İkinci: 4.000 TL
- Üçüncü: 3.000 TL
- Mansiyon: 2.500 TL