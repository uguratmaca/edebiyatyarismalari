---
layout: post
title: "Mirasımız Kudüs Öykü Yarışması"
description: "Mirasımız Kudüs Derneği 'Mirasımız Kudüs Öykü Yarışması' düzenliyor."
category: articles
tags: [eylül 2023, hikaye yarışması, genel]
lastDate: 1694725200
dateHuman: "15 Eylül 2023"
attendance: "E-Posta"
topic: "Kudüs (Alt başlıklara dikkat edin)"
organizer: "Mirasımız Kudüs Derneği"
requirements: "İsteyen herkes katılabilir."
price: "47 Bin 500 TL'dir."
permalink: "mirasimiz-kudus-oyku-yarismasi"
image: "https://edebiyatyarismalari.com/images/2023/mayis/mirasimiz-kudus-oyku-yarismasi.jpg"
excerpt:  "Mirasımız Kudüs Derneği <strong> Mirasımız Kudüs Öykü Yarışması </strong> düzenliyor."
---

## Mirasımız Kudüs Öykü Yarışması
Mirasımız Kudüs Derneği **Mirasımız Kudüs Öykü Yarışması** düzenliyor.  

Katılım Koşulları:
- Yarışma konusu Kudüs ana başlığı altında üç alt başlıktan oluşmaktadır. Katılımcılar üç başlıktan birini seçebilir veya  tüm başlıkları aynı anda işleyebilirler.
  - Kudüs’te Yaşam:
    - İşgal altındaki Kudüs’te yaşanan insan hakları ihlalleri (işgal devletinin Müslümanlara yönelik uyguladığı ırkçı ve ayrımcı politikalar, şiddet olayları, ırkçılık, yıkımlar, göçe zorlama v.s) ve bu ihlallere maruz kalan Kudüslülerin gündelik yaşamlarından kesitler.
  - Kudüs ve Mescid-i Aksâ’nın kutsiyeti:
    - Ayet ve hadisler ışığında Kudüs ve Mescid-i Aksâ’nın Müslümanlar için önemini konu alan öyküler.
  - Kudüs Tarihi:
    - Kudüs’ün tarihine adeta damga vuran Hz Ömer, İmadeddin Zengi, Nureddin Zengi, Selahaddin Eyyubi, Kanuni Sultan Süleyman, II.Abdulhamid Han gibi önemli şahsiyetlerin kendilerini veya hüküm sürdükleri dönemleri konu alan öyküler.
- Yarışma herkese açıktır. Seçici kurul üyelerinin ve yarışmayı düzenleyen kurum ve kuruluşların çalışanlarının kendileri ve birinci dereceden yakınları yarışmaya katılamaz. Yarışmaya katılan öykülerin hukuki ve bilimsel sorumluluğu yazarına aittir.
- Yarışmaya katılan öykülerin, daha önce düzenlenen benzer yarışmalarda dereceye girmemiş olması, başkası tarafından yazılmamış olması, kısmen ya da tamamen başka bir metinden kopya edilmemiş ve daha önce herhangi bir yerde yayımlanmamış olması gerekmektedir. Başvuruda bulunan kişi, öykünün tümüyle kendisine ait olduğunu, özgün olduğunu ve başka bir yarışmada ödül almadığını kabul ve taahhüt eder. Ödül alan katılımcılardan, bu taahhütleri dışında hareket ettiği anlaşılanlardan, elde ettikleri ödül ve unvan geri alınır.
- Her katılımcı en fazla 3 öyküden oluşan bir dosya ile katılabilir.
- Yarışmaya gönderilen öykülerin telif haklarının süresiz, bedelsiz ve koşulsuz olarak yarışmayı düzenleyen Mirasımız Derneği’ne geçmiş olduğunu, yarışmaya eser gönderen her yarışmacı kabul etmiş sayılır. Dolayısıyla Mirasımız Derneği, yarışmaya katılan öyküler üzerinde süresiz tasarruf yetkisine sahiptir. Ayrıca yarışmaya katılan öykülerin muhafazası da süresiz ve koşulsuz olarak Mirasımız Derneği’ne ait olup, yarışmaya katılanlar tarafından geri istenemeyecektir.
- Öykü dili Türkçe olmak koşuluyla yarışmaya yurt dışından katılım sağlanabilir.
- Öyküler, bilgisayar ile A4 boyutunda Times New Roman formatında 12 yazı karakteri ile, her kenardan 2 cm kenar boşluğuyla, satır aralığı 1,5 olacak şekilde yazılmış ve en fazla 10 sayfa olmalıdır.
- Katılımcı, öyküsünün bulunduğu dosyaya hiçbir şekilde kimlik bilgilerini eklemeyecek, sadece “RUMUZ” yazacaktır. Örneğin “KALEM”. Aynı rumuzu kullanan eser sahiplerinin olması durumunda Düzenleme Kurulu gerekli önlemleri alacaktır. Özgeçmiş ve iletişim bilgileri ayrı bir sayfada gönderilmelidir. Özgeçmiş bilgilerinin olduğu dosyada kişiye ait eserlerin isimleri yer almalıdır.
- Katılımcı, yarışmaya katılacağı öyküyü ve Yarışma Katılım Formunu **yarisma@mirasimiz.org.tr** e-posta adresine göndererek yarışmaya katılım sağlayacaktır.
- Yarışmaya katılım 15 Eylül 2023 tarihinde sona erecektir.
- Yarışma sonuçları, 15 Kasım 2023 tarihinde Mirasımız Derneği sosyal medya hesapları ve web sitesi üzerinden duyurulacaktır.
- Seçici kurul oy çokluğuyla karar verecektir.
- Yarışma başvurusu ve diğer sorular için yarisma@mirasimiz.org.tr adresine mail gönderilecektir.


### Mirasımız Kudüs Öykü Yarışması Ödülleri
- Birinci: 15.000 TL
- İkinci: 10.000 TL
- Üçüncü: 7.500 TL
- Mansiyon Ödülü (3 Adet): 5.000 TL
