---
layout: simple
title: "69. Sait Faik Hikâye Armağanı Kazananları Belli Oldu"
description: "Darüşşafaka Cemiyeti ile Türkiye İş Bankası Kültür Yayınlar tarafından düzenlenen 69. Sait Faik Hikâye Armağanı kazananları belli olmuştur."
category: articles
tags: [sonuç 2023]
permalink: "69-uncu-sait-faik-hikaye-sonuc"
excerpt: "Darüşşafaka Cemiyeti ile Türkiye İş Bankası Kültür Yayınlar tarafından düzenlenen 69. Sait Faik Hikâye Armağanı kazananları belli olmuştur."
image: "https://edebiyatyarismalari.com/images/2023/mayis/69-uncu-sait-faik-hikaye-sonuc.jpg"
---

## 69. Sait Faik Hikâye Armağanı Sonucu

Sait Faik Abasıyanık anısına her yıl bir öykücüye verilen ‘Sait Faik Hikâye Armağanı’nın bu yılki kazananı belli oldu. Darüşşafaka Cemiyeti ile Türkiye İş Bankası Kültür Yayınları iş birliğiyle 69. kez düzenlenen yarışmada, Ayşegül Devecioğlu’nun ‘Anatomi Dersi (Metis Yayınları)’ adlı kitabı oy birliğiyle ödüle layık görüldü.

Doğan Hızlan’ın başkanlığını üstlendiği, Hilmi Yavuz, Nursel Duruel, Prof. Dr. Jale Parla, Beşir Özmen (Darüşşafaka Cemiyeti Temsilcisi), Metin Celal ve Jale Özata Dirlikyapan’dan oluşan Seçici Kurul, 69’ncu Sait Faik Hikâye Armağanı’nı; dünyaya, insan ilişkilerine, toplumsal uzlaşımlara bakmanın farklı yollarını gösterdiği, duyguların kolayca gösterişe varabilecek patlamalarından uzak durarak, soğukkanlı, ince ayarlı cümlelerle yazdığı öyküleriyle Ayşegül Devecioğlu’nun ‘Anatomi Dersi’ adlı kitabına oy birliğiyle vermeyi kararlaştırıldı.

Her yıl Sait Faik Abasıyanık’ın vefat yıl dönümü olan 11 Mayıs tarihinde açıklanan armağan geçen yıl, ‘Yok Yolcu’ adlı kitabıyla Kâmil Erdem’e verilmişti.