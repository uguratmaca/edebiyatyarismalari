---
layout: simple
title: "2023 Ruhi Türkyılmaz Sanatevi Şiir Ödülü Kazananları Belli Oldu"
description: "Ruhi Türkyılmaz Sanatevi tarafından düzenlenen 2023 Ruhi Türkyılmaz Sanatevi Şiir Ödülü kazananları belli olmuştur."
category: articles
tags: [sonuç 2023]
permalink: "ruhi-turkyilmaz-siir-odulu-sonuc"
excerpt: "Ruhi Türkyılmaz Sanatevi tarafından düzenlenen 2023 Ruhi Türkyılmaz Sanatevi Şiir Ödülü kazananları belli olmuştur."
image: "https://edebiyatyarismalari.com/images/2023/mayis/ruhi-turkyilmaz-siir-odulu-sonuc.jpg"
---

## 2023 Ruhi Türkyılmaz Sanatevi Şiir Ödülü Sonucu

2023 Ruhi Türkyılmaz Sanatevi Şiir Ödülü’ne Pelin Şanlı Türgen’in “En Uzun Gün En Uzun Geceyi Ararken” adlı kitabı değer görüldü.

Yazın alanında değişik türlerde pek çok yapıtı bulunan ve kültür-sanat dünyasının zenginleşmesine ürünleriyle katkı sunan, sanat yaşamının büyük bir bölümünü geçirdiği Almanya’da oluşturduğu yazınsal birikimlerini bu alana gönül verenlerle paylaşıp yapıtlara dönüştüren şair-yazar Ruhi Türkyılmaz adına yapılan yarışmanın bu yıl on üçüncüsü düzenlendi.

Ayşe Keskin, Emel İrtem, Haşim Hüsrevşahi, Ömer Turan ve Şeref Bilsel’den oluşan Seçici Kurul; Pelin Şanlı Türgen’in “En Uzun Gün En Uzun Geceyi Ararken” adlı kitabını, çağdaş bir dünya görüşü, çağdaş şiirin gerektirdiği estetik ve dil bilinci bağlamında değerlendirerek ödüle değer buldu.

Ödül töreni, ileri bir tarihte açıklanacaktır.