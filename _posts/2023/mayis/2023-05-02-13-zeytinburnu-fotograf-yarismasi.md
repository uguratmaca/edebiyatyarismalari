---
layout: post
title: "13. Fotoğraf Yarışması"
description: "Zeytinburnu Belediyesi '13. Fotoğraf Yarışması' düzenliyor."
category: articles
tags: [kasım 2023, fotoğraf yarışması, genel]
lastDate: 1700168400
hidden: true
dateHuman: "17 Kasım 2023"
comTopic: "Zeytinburnu"
attendance: "Websitesi"
organizer: "Zeytinburnu Belediyesi"
requirements: "İsteyen herkes katılabilir."
price: "320 Bin TL'dir."
permalink: "13-zeytinburnu-fotograf-yarismasi"
image: "https://edebiyatyarismalari.com/images/2023/mayis/13-zeytinburnu-fotograf-yarismasi.jpg"
excerpt:  "Zeytinburnu Belediyesi <strong> 13. Fotoğraf Yarışması </strong> düzenliyor."
---

## 13. Fotoğraf Yarışması
Zeytinburnu Belediyesi **13. Fotoğraf Yarışması** düzenliyor.  

Katılım Koşulları:
- Yarışmaya katılım ücretsizdir.
- “Zeytinburnu”; tarihi, insanı ve konumu itibariyle tek başına bir anlam ifade etmektedir. Mekânsal açıdan yarışmaya gönderilen fotoğrafların, Zeytinburnu ilçesine ait olduğunun anlaşılması gerekmektedir. Bu nedenle mevki, cadde, sokak gibi belirleyici isimler fotoğraf adlandırması sırasında kullanılmalıdır. Yarışmanın konusu Zeytinburnu ilçesinin sınırları https://sehirrehberi.zeytinburnu.bel.tr/ adresinde belirtilen mahalle, cadde ve sokaklarıdır. Dereceye giren fotoğrafların sahipleri fotoğrafı Zeytinburnu sınırları içinde çektiğini ispatlamakla yükümlüdür. Havadan, yüksek bir yerden, denizden çekilen fotoğraflarda kadraj içinde kalan kısmında Zeytinburnu sınırları içinde yer alması gerekmektedir. Yarışmacı; seçici kurulun bilgi istemesi durumunda bunu da ispatlamakla yükümlüdür.
- Katılımcılar yukarıda belirtilen konu çerçevesi içerisinde anlatım biçiminde özgürdür.
- Go Pro, Cep telefonu, 180, 360 derece kayıt cihazları ve görüntü kaydı yapılan cihazlar ile çekilen fotoğraflar, HDR ( High Dynamic Range ) ve insanlı veya insansız drone ve benzeri hava araçlarıyla çekilen fotoğraflar yarışmaya kabul edilir. Fotoğraf çekimi için insanlı veya insansız hava araçlarının (Drone) kullanımına ilişkin tüm izin ve sorumluluklar katılımcıya aittir.
- Yarışmaya gönderilen fotoğraflarda görülebilecek insanların fotoğrafının çekilmesine ve bir yarışmaya gönderilmesine; fotoğrafın görsel, internet ve basılı yayın organlarında yayınlanmasına izin verdikleri kabul edilir. Söz konusu kullanımlardan dolayı ortaya çıkabilecek anlaşmazlıkların tüm sorumluluğu yarışmacıya aittir.
- Gönderilen fotoğrafların tamamı yarışmacı tarafından çekilmiş olmalıdır. Başkasına ait görüntülerin olduğu gibi veya kısmen kullanılması durumunda ortaya çıkabilecek telif hakkı ihlallerinin tüm hukuki sorumluluğu katılımcıya aittir. Bu durumda katılımcı hakkında kural ihlali işlemi uygulanır.
- Yarışmaya gönderdiği fotoğraf üzerinde, yapıt kendisine ait olmadığı halde kendisininmiş gibi göstermeye ve değerlendirme kurulunu yanıltmaya yönelik her türlü müdahale ve değişiklikler kural ihlali sayılır.
- Gönderilen fotoğrafların tamamı yarışmacı tarafından ve Zeytinburnu ilçesi sınırları içerisinde ve 2019,2020,2021,2022 veya 2023 yıllarında çekilmiş olmalıdır. Ödül alan katılımcılardan bu beyan ve kabulleri dışında hareket ettiği anlaşılanlardan elde ettikleri ödül, unvan ve her türlü kazanımları geri alınır.
- Fotoğrafın içeriğinde markalar, şirketler ve şahıslar rencide edilecek şekilde gösterilemez.
- Kural ihlallerinde yaptırımlar uygulanır. Türkiye Fotoğraf Vakfı (TFV) Görüntü ve Etik Kurulu, ilgili yarışmada eser veya eserlerin kural ihlali şikâyeti nedeniyle gerekli incelemeleri yaparak, konuyu sonuca bağlamaktadır. Kural ihlalinin kesinleşmesi ile Türkiye Fotoğraf Vakfı Görüntü ve Etik Kurulu eser sahibinin kısıtlanacağı süreyi belirler. Bu süre Türkiye Fotoğraf Vakfı Görüntü ve Etik Kurulu tarafından belirlenir. Bu süre içerisinde kural ihlali gerçekleştirmiş sayılan katılımcı, kural ihlali yapmadığını Türkiye Fotoğraf Vakfı Görüntü ve Etik Kurulu onayına ispatlarsa, kısıtlılık süresi kararının kaldırılmasını talep edebilir. Kural ihlali tespit edilen katılımcının elde ettiği ödül, unvan ve her türlü kazanımları geri alınır. Ödül iptal edilir; yeri boş bırakılır. Bu durum diğer yarışmacıların sıralamasında değişiklik yapılacağı anlamı taşımaz; diğer ödül almış ve/veya alamamış yarışmacılara talep hakkı doğurmaz. Ödül verilmiş ise katılımcının ödülü aykırılığın tespit edildiği tarihten 8 (sekiz) iş günü içerisinde düzenleyici kuruma iade edilir.


Eserlerin İsimlendirilmesi Ve Gönderilmesi:
- Yarışma online (çevrimiçi) fotoğraf sistemine göre yapılacağından, alternatif hiçbir gönderi (e- posta, kargo, elden teslim ve benzeri) kabul edilmeyecektir.
- Yarışma fotoğraflarının online (çevrimiçi) olarak gönderilmesi **https://turkiyefotografvakfi.org/** adresinden üyelik ve fotoğraf gönderme yönergeleri takip edilerek gerçekleşecektir.
- İlgili sayfaya fotoğrafları yükleyebilmek için önce üye olunması gerekmektedir. Üyeliğin kesinleşmesi üye olunduktan sonra sistemden e-posta adresinize gelecek aktivasyon linkinin tıklanması ile olacaktır.
- Daha önce üye olanlar eski kullanıcı adı ve şifrelerini kullanacaklardır.
- Katılımda yüklenecek fotoğrafların boyutlandırma ve isimlendirme işlemleri önceden yapılarak dosyalar hazırda tutulursa daha rahat ve tek bir oturumda yüklenebilir fakat zorunlu değildir. Katılımcı son başvuru tarihine kadar istediği değişikliği yapabilir.
- Yüklenecek fotoğraflar paspartusuz ve kenar boşluksuz olmalıdır. Fotoğraf üzerinde katılımcının kimliğine ilişkin isim, imza, logo, tarih, işaret, çizim ve benzeri bilgiler bulunmamalıdır.
- Yarışmaya katılacak fotoğraflar, JPG/JPEG formatında, 150-300 DPI çözünürlükte, Adobe Photoshop uygulamasında 8-12 sıkıştırma oranı veya karşılığı kalitede kaydedilmeli, uzun kenar en az 3600 piksel olarak kaydedilmeli ve dosyaların boyutları 2 megabayttan az olmamalı, 4 megabaytı de geçmemelidir. TFV sisteminde boyut ve dosya büyüklüğü gibi kriterler yüklemede otomatik olarak kontrol edilmekte ve katılımcıya doğrudan uyarı verilmektedir.
- Fotoğraflarınıza isimlendirme yaparken Türkçe karakter de kullanabilirsiniz. Örnek: “Zeytinburnu Kütüphaneleri”, “Günbatımı” vb. Dosya adının buna benzer karakterler içermediğinden emin olun; “> </ *.,:;?%&””. İnternet üzerinden üye olma veya yarışmaya katılma aşamasında sistemden veya kullanıcıdan kaynaklı hatalar oluşması halinde https://turkiyefotografvakfi.org adresinden iletişime geçilerek bilgi verilmesi halinde problem kısa sürede giderilecek ve katılımcı bilgilendirilecektir.
- Eserlerin yüklenmesinden kaynaklanabilecek olası sorunlar için Zeytinburnu Belediyesi sorumlu olmayacaktır. Katılımcıların fotoğraf yüklemelerini katılımın son günlerine bırakmamaları, son günlerdeki yoğunluğun yaşanmaması için özellikle tavsiye edilir.


### 13. Fotoğraf Yarışması Ödülleri
Serbest Kategori Ödülleri:
- Birinci: 25.000 TL
- İkinci: 15.000 TL
- Üçüncü: 10.000 TL
- Zeytinburnu Belediyesi Özel Ödülü: 8.000 TL
- En Fazla 5 Adet Mansiyon Ödülü: 4.000 TL
- En Fazla 30 Adet Sergilenmeye Değer Eser Ödülü: 2.000 TL

Foto Öykü Kategorisi Ödülleri:
- Birinci: 30.000 TL
- İkinci: 25.000 TL
- Üçüncü: 15.000 TL
- Zeytinburnu Belediyesi Özel Ödülü: 10.000 TL
- En Fazla 5 Adet Mansiyon Ödülü: 8.000 TL
- En Fazla 20 Adet Sergilenmeye Değer Eser Ödülü: 3.000 TL


### [Başvuru Formu](https://www.turkiyefotografvakfi.org/competitions-detail/17/geleneksel-13-zeytinburnu-fotograf-yarismasi/?ref=edebiyatyarismalari.com){:rel="nofollow"}{:target="_blank"}{:class="gtag"}