---
layout: post
title: "3. Ulusal Sakarya Bir Başka Fotoğraf Yarışması"
description: "Sakarya Belediyesi '3. Ulusal Sakarya Bir Başka Fotoğraf Yarışması' düzenliyor."
category: articles
tags: [kasım 2023, fotoğraf yarışması, genel]
lastDate: 1700341200
hidden: true
dateHuman: "19 Kasım 2023"
attendance: "Websitesi"
organizer: "Sakarya Belediyesi"
price: "51 Bin TL'dir."
requirements: "Seçici kurul üyeleri ve birinci dereceden yakınları dışında amatör veya profesyonel, fotoğrafa meraklı herkes katılabilir."
permalink: "sakarya-fotograf-yarismasi"
image: "https://edebiyatyarismalari.com/images/2023/mayis/sakarya-fotograf-yarismasi.jpg"
excerpt:  "Sakarya Belediyesi <strong> 3. Ulusal Sakarya Bir Başka Fotoğraf Yarışması </strong> düzenliyor."
---

## 3. Ulusal Sakarya Bir Başka Fotoğraf Yarışması
Sakarya Belediyesi **3. Ulusal Sakarya Bir Başka Fotoğraf Yarışması** düzenliyor.  

Katılım Koşulları:
- Yarışma sayısal dalda düzenlenmiştir. Fotoğraflar Sakarya il sınırları içinde çekilmiş olmalıdır.
- Fotoğraflar dijital çekilmiş, renkli ya da siyah-beyaz görüntülerden oluşmalıdır.
- Her bir katılımcı en fazla 5 fotoğraf ile katılım sağlayabilir.
- Drone ile çekilmiş fotoğraflar değerlendirilmeye alınmayacaktır.
- Yarışmaya katılım ücretsizdir.
- Fotoğraflarda kadraj, renk doygunluğu, keskinlik, toz alma ve kontrast düzeltmesi gibi kabul edilebilecek müdahaleler dışında hiçbir manipülasyon / başkalaştırma / oynama kabul edilmeyecektir.
- Fotoğrafın belgesel yapısı değiştirilmemiş olmalıdır. Bu konuda jürinin kanaati esastır.
- Yarışma; seçici kurul üyeleri ve birinci dereceden yakınları dışında amatör veya profesyonel, fotoğrafa meraklı herkese açıktır.
- Fotoğrafların, Sakarya il sınırlarında çekilmiş, daha önce hiç bir yarışmada ödül almamış, sergilenmemiş ve yayınlanmamış olmalıdır. Benzer fotoğraflarda, fotoğrafı çekenin ve kadraj değişikliğinin belirgin olması şarttır.
- Daha önce ödül ve sergileme almış fotoğraflar, tekrar katıldığı tespit edildiği zaman yarışma dışı bırakılır. Ödül almış ise ödülü geri alınır. Bu durum diğer sıralamaları değiştirmez. Fotoğraflarda kadraj, renk doygunluğu, keskinlik, toz alma ve kontrast düzeltmesi gibi kabul edilebilecek müdahaleler dışında hiçbir manipülasyon / başkalaştırma / oynama kabul edilmeyecektir. Fotoğrafın belgesel yapısı değiştirilmemiş olmalıdır. Bu konuda jürinin kanaati esastır.
- Katılımcı, internet sitesine yarışma için yüklediği fotoğrafların tümüyle kendisine ait olduğunu ve tüm izinlerinin alındığını kabul, beyan ve taahhüt eder. Gönderilen fotoğrafların tamamı yarışmacı tarafından Sakarya ili sınırları içinde çekilmiş ve güncel fotoğraflar olmalıdır. Güncelliğini yitirmiş fotoğraflar ve başkasına ait görüntülerin olduğu gibi veya kısmen kullanılması kural ihlali sayılır.
- Yarışmaya gönderilen fotoğraflarda görülen insanların fotoğrafının çekilmesine ve bir yarışmaya gönderilmesine, fotoğrafın görsel, internet ve basılı yayın organlarında yayınlanmasına izin verdikleri kabul edilir. Söz konusu kullanımlardan dolayı ortaya çıkabilecek anlaşmazlıkların tüm sorumluluğu yarışmacıya aittir.
- Yarışmaya gönderdiği fotoğraf üzerinde eser kendisine ait olmadığı halde kendisininmiş gibi gösteren ve değerlendirme kurulunu yanıltmaya yönelik her türlü müdahale ve değişikliği yapan kişiler hakkında kural ihlali işlemi uygulanır.
- Sakarya Büyükşehir Belediyesi Kültür ve Sosyal İşler Dairesi Başkanlığı, ödül ve sergileme hakkı kazanan, satın alınan fotoğrafların sergi ve kataloğunun hazırlanması ya da exif bilgilerine ulaşmak için üzerinde işlem yapılmamış asıl/ham dosyalarını katılımcıdan isteyebilir.
- Sakarya Büyükşehir Belediyesi, uygun gördüğü koşullarda yarışmanın tamamının veya bir kısmının iptaline ya da ertelenmesine karar verebilir. Sakarya Büyükşehir Belediyesi, iptal ya da erteleme durumlarında uygulanacak yöntemleri ve kuralları belirleme hakkına sahiptir. Sakarya Büyükşehir Belediyesi, sorunların ve belirsizliklerin çözümünde, gerekli görülen durumlarda şartnamenin kuralları, program değişikliği, değerlendirme, ödüllendirme dâhil her türlü değişikliği yapmaya yetkilidir.
- Yarışma sonuçları www.sakarya.bel.tr ve www.sakaryabirbaska.com web sitelerinden ilan edilecek; ayrıca tüm ödül ve sergileme kazanan katılımcılara Sakarya Büyükşehir Belediyesi Kültür ve Sosyal İşler Dairesi Başkanlığı tarafından telefon ve/veya e-posta yoluyla bildirilecektir.


Eserlerin İsimlendirilmesi Ve Gönderilmesi:
- Yarışmaya gönderilecek fotoğrafların son katılım tarihine kadar sayısal ortamda **www.sakaryabirbaska.com** adresinden kayıt yapılarak yüklenmesi gerekir.
- Yarışmaya sadece www.sakaryabirbaska.com adresinden sunulan eserler kabul edilecektir. Baskı, CD/DVD veya mail (e-posta) ile katılım kabul edilmeyecektir.
- Yarışmaya gönderilecek fotoğraflar jpg/JPEG formatında, (en yüksek sıkıştırılmamış kalite) ve 300 dpi çözünürlükte, büyük boy baskıya elverecek şekilde, uzun kenarı en az 1980 piksel ve 3 Mb’ dan küçük 4 Mb’ dan büyük olmayacak boyutta www.sakaryabirbaska.com internet sitesine üye kaydı yapılarak yüklenecektir. Yüklenecek fotoğrafları isimlendirirken çekilen yerin ismi yazılarak yükleme yapılacak aynı yerde birden fazla çekim olması halinde (çark cad-1, çark cad -2 …..şeklinde ) numara ya da ilave isim uzantısı yazılabilir. Çekilen fotoğrafla ilgili nerde çekildiği ve hikayesini anlatan kısa bir açıklama yazılmalıdır. (Taraklı Topçu tepesinden gün batımı, Çökekler Köyünde mısır hasatı gibi) Türkçe karakterlerin kullanılması sorun teşkil etmez. Yüklenen fotoğraflara yer ismi ile birlikte sistem tarafından otomatik olarak bir kod numarası verilir ve bu numaralar ile Jüri değerlendirmesine girer. Jüri hiçbir şekilde eserin veya katılımcının adını göremez.
- Yukarıdaki boyutları karşılaması koşuluyla cep telefonuyla çekilen fotoğraflar da katılabilir.
- Yarışmaya katılan her yarışmacıya “Katılım Belgesi” verilecektir.


### 3. Ulusal Sakarya Bir Başka Fotoğraf Yarışması Ödülleri
- Birinci: 15.000 TL
- İkinci: 12.000 TL
- Üçüncü: 9.000 TL
- Mansiyon (3 adet): 5.000 TL
- Sergileme (50 Eser): 500 TL


### [Başvuru Formu](http://www.sakaryabirbaska.com/?ref=edebiyatyarismalari.com){:rel="nofollow"}{:target="_blank"}{:class="gtag"}