---
layout: post
title: "İlyas Halil Öykü Ödülü Yarışması"
description: "Mersin Sanat Edebiyat Derneği 'İlyas Halil Öykü Ödülü Yarışması' düzenliyor."
category: articles
tags: [kasım 2023, hikaye yarışması, genel]
lastDate: 1701291600
dateHuman: "30 Kasım 2023"
attendance: "E-Posta"
organizer: "Mersin Sanat Edebiyat Derneği"
price: "10 Bin TL'dir."
requirements: "İsteyen herkes katılabilir."
permalink: "ilyas-halil-oyku-odulu"
image: "https://edebiyatyarismalari.com/images/2023/haziran/ilyas-halil-oyku-odulu.jpg"
excerpt:  "Mersin Sanat Edebiyat Derneği <strong> İlyas Halil Öykü Ödülü Yarışması </strong> düzenliyor."
---

## İlyas Halil Öykü Ödülü Yarışması
Mersin Sanat Edebiyat Derneği **İlyas Halil Öykü Ödülü Yarışması** düzenliyor.  

Katılım Koşulları:
- İlyas Halil Öykü Ödülüne 18 yaşını doldurmuş olan herkes, yetişkinlere yönelik 1 (bir) öykü dosyasıyla katılabilir. Yarışmayı düzenleyenler ve birinci derece yakınları yarışmaya katılamazlar.
- Yarışmaya katılan öykü dosyasının dili Türkçe olmalıdır.
- Öykü dosyası Word ortamında, A4 kâğıdına, 12 punto Times New Roman yazı karakteriyle, 1,5 satır aralığında yazılmalıdır.
- Öykü dosyası; üzerinde rumuz yazılarak, tek yönlü kâğıda bilgisayar çıktısı ile yazarın adı yazılmadan hazırlanacaktır. Yazarın özgeçmişi, kimlik bilgileri, posta adresi-mail adresi-cep telefonu ve dosyanın adını içeren imzalı belge, üzerinde rumuzun yazılı ayrı bir zarf ile birlikte, belirlenen **adrese kargo ile** gönderilme­lidir.
- İlyas Halil Öykü Ödülüne katılan öykü dosyaları iade edilmeyecektir.
- Ödüle değer bulunan öykü dosyalarının yayın hakkı iki yıl süreyle Mersin Sanat Edebiyat Dergisine aittir. Dereceye girenlerin kitap olarak yayımlanması hedeflendiğinden katılımcılar, ad ve soyadlarıyla öykü dosyalarının dijital kopyasını erkanozaydin48@gmail.com adresine, iletişim bilgilerini de ekleyerek göndermelidir.
- Gönderilecek öykü dosyası daha önce hiçbir yerde yayımlanmamış, başka yarışmalarda ödül alma­mış olmalıdır.
- Başvuru koşullarını sağlamayan öykü dosyaları geri bildirilmez.
- Gönderilen öykü dosyalarının içeriğiyle ilgili hukuksal, bilimsel ve yazınsal sorumluluk yazarına aittir.
- Öykü dosyalarının değerlendirilmesinde Türkçeyi kullanma gücü, kurgu becerisi, yaratıcılık, özgünlük, anlatımda akıcılık, noktalama ve yazım kurallarına uygunluk gibi özellik­ler aranacaktır.
- Fazla sayıda noktalama ve yazım hatası içeren öykü dosyaları değerlendirme dışı bırakılır.
- İlyas Halil Öykü Ödülü’ne gönderilen öykü dosyaları özgün (yazara ait ) olmalı, başkasına ait yapıttan alıntı içermemelidir. Ödül alan öykü dosyalarında değerlendirme sonrasında böyle bir olgu ortaya çıkarsa, yazar aldığı ödülü iade edecek, ortaya çıkacak zararı tazmin edecek, hukuksal gelişmelerin tarafı olacaktır.

### İlyas Halil Öykü Ödülü Yarışması Ödülleri
Birinci: 5.000 TL
İkinci: 3.000 TL
Üçüncü: 2.000 TL