---
layout: post
title: "BTÜ Kısa Film Yarışması"
description: "Bursa Teknik Üniversitesi 'kısa film yarışması' düzenliyor."
category: articles
tags: [ağustos 2023, kısa film yarışması, üniversite]
lastDate: 1691874000
dateHuman: "13 Ağustos 2023"
comTopic: "Bağımlılık"
hidden: true
attendance: "E-Posta"
organizer: "Bursa Teknik Üniversitesi"
requirements: "Yurt içi ya da yurt dışından ön lisans ve lisans öğrencileri katılabilir."
price: "22 Bin 500 TL'dir"
permalink: "bagimlilik-kisa-film-yarismasi"
image: "https://edebiyatyarismalari.com/images/2023/haziran/bagimlilik-kisa-film-yarismasi.jpg"
excerpt:  "Bursa Teknik Üniversitesi <strong> kısa film yarışması </strong> düzenliyor."
---

## BTÜ Kısa Film Yarışması
Bursa Teknik Üniversitesi **kısa film yarışması** düzenliyor.  

Katılım Koşulları:
- Yarışmaya katılacak filmlerin konusu, Bağımlılık temasının alt temaları olan madde, alkol, tütün ve davranışsal (internet, sosyal medya ve oyun bağımlılığı vb.) konularından en az birini kapsayacak şekilde olmalıdır.
- Yarışmaya herhangi bir üniversiteye kayıtlı olması ve yaş sınırlaması olmaksızın şartname yükümlülüklerini yerine getiren yurt içi ya da yurt dışından herkes katılabilir.
- Gönderilecek filmler başka bir yerde yayınlanmamış (İnternet ortamı, TV, sinema gibi) ve ödül almamış olmalıdır.
- Adaylar yarışmaya birden fazla eser ile başvurabilir ancak birden fazla ödül alamaz. Bu durumda her bir başvuru için ayrı başvuru formu doldurulmalıdır.
- Yarışmada en az 2, en fazla 10 dakika sürelik kurmaca filmler değerlendirmeye alınacaktır. ( Jenerik süresi dahil)
- Yarışmada dereceye giren filmlerin yönetmenlerinin ya da temsilcilerinin ödül törenine katılması zorunludur. Katılmamaları durumunda ödülleri verilmeyecektir.
- Başvuru yapacak olan kişiler, başvuru formundaki tüm alanları eksiksiz doldurarak son başvuru tarihi olan 13 Ağustos 2023 tarihinde, en geç saat 23:59’a kadar başvurularını tamamlamak zorundadırlar.
- Eser sahibi filmin telif hakları konusunda her türlü hukuki ve cezai sorumluluğun kendisine ait olduğunu kabul eder. Yarışma ya gönderilecek kısa filmlerdeki özgün olmayan metin, görüntü, müzik, vb. kullanımlarından doğacak her türlü telif hakları ile ilgili konular, eser sahibinin sorumluluğundadır. BTÜ bu durumdan hukuken sorumlu tutulamaz. Eser sahibi, eser vasıtasıyla üçüncü kişilerin telif haklarını ihlal edecek olursa, BTÜ uğrayacağı her türlü doğrudan ve dolaylı zararları tazminle mükelleftir.
- Eserde yer alan oyunculardan ve oyuncular haricinde eserde kimliklerini ortaya çıkaran veya ortaya çıkarabilecek görüntüleri, sesleri vb. her türlü bilgileri yer alan kişilerden 6698 sayılı Kişisel Verilerin Korunması Hakkında Kanun ve ilgili diğer düzenlemeler gereğince açık rızalarının alınmasına ilişkin her türlü yükümlülük yapımcı ve yönetmene (eser sahibine) aittir. Eser sahibi, BTÜ yarışma komitesi tarafından talep edilmesi halinde, bu madde kapsamına ilgili kişilerin bilgilendirmeye dayanan ve özgür iradeyle açıklanan açık rızalarının alındığını gösterir kayıtları BTÜ yarışma komitesi ile derhal paylaşacaktır.
- Bursa Teknik Üniversitesi, yarışma sonucunun ilan edilmesinden önceki herhangi bir aşamada, herhangi bir sebep göstermeksizin yarışmayı düzenlemekten vazgeçme veya yarışmayı iptal etme veya ileride aynı yarışmayı devam ettirmeme hakkına sahiptir.
- Vefat etmiş kişiler adına başvuru yapılamaz. Ancak, kişi adaylık başvurusu yaptıktan sonra vefat etmiş ise başvurusu değerlendirmeye alınır.
- Yukarıdaki şartlara uymayan başvurular değerlendirmeye alınmayacaktır.
- Yarışmaya başvuru ücretsizdir.
- Yarışmacının filmografisinde yarışmaya başvurduğu eserle aynı adlı başka bir eseri bulunamaz.
- Yarışmaya katılacak eserler, devletin bölünmez bütünlüğü, inançlar, temel haklar ve kültürel değerlerine aykırı olamaz. Şiddet, argo, hakaret içeren ses, dini ve kültürel açıdan uygunsuz kabul edilen ve müstehcenlik gibi içeriklerin kullanıldığı, sahte ve saldırganlık içeren videolar değerlendirmeye alınmayacak ve haklarında yasal işlem başlatılacak ve bu tarz eserler diskalifiye edilecektir.
- Yarışmaya katılanlar tüm şartları kabul etmiş sayılır.


Teknik Şartlar:
- Süresi, en az 2 (beş) en fazla 10 (on) dakikayı geçmeyen filmler başvurabilir. (Jenerik süresi dahil)
- Yarışmaya temaya uygun olmak şartıyla sadece kurmaca türünde çekilmiş eserler başvurabilir.
- Başvurular başvuru formu doldurularak **yalnızca e-posta (yarisma@btu.edu.tr)** üzerinden gönderilmelidir. Kargo, posta gibi yollarla fiziksel olarak iletilecek gönderiler değerlendirmeye alınmayacaktır.
- Filmler Vimeo’ya veya Youtube’a (.mp(e)g/ .avi / .vob / .mov / .mp4 / .m4v, vb.) yüklenerek şifreli link ile başvuru yapılmalıdır. Filmler Vimeo’ya yüklendikten sonra “Privacy” sekmesi açılarak kişisel olarak şifre belirlenecektir. Youtube’a yüklenen filmlerinde gizli olarak yüklenip URL bağlantısı https://btu.edu.tradresinde belirtilen yarisma@btu.edu.tr e-posta hesabına gönderilecek başvuru formunda paylaşılmalıdır. Yüklenen filmlerin çözünürlüğü 1920×1080’dan az olmamalıdır.
- Bursa Teknik Üniversitesi gerektiğinde katılımcılardan eserin aynı zamanda altyazısız gösterim kopyasını USB ile isteyebilir. Eserin USB bellek içinde gönderilecek olan gösterim kopyaları; Full HD kalitede, Türkçe ve İngilizce altyazılı (Türkçe altyazısı beyaz, İngilizce altyazısı sarı olacak şekilde), .movveya .mp4 formatında olmalıdır. (Ulaştırılan USB’lerin iadesi yapılmaz.)
- Filmler youtube veya vimeoya Türkçe olarak yüklenmelidir.
- Yukarıdaki şartlara uymayan başvurular değerlendirmeye alınmayacaktır.


### BTÜ Kısa Film Yarışması Ödülleri
- Birinci: 10.000 TL
- İkinci: 7.500 TL
- Üçüncü: 5.000 TL
