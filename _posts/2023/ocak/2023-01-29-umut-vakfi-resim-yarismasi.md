---
layout: post
title: "Umut Vakfı Resim Yarışması"
description: "Umut Vakfı 'resim yarışması' düzenliyor."
category: articles
tags: [mayıs 2023, resim yarışması, ortaokul, lise]
lastDate: 1683234000
hidden: true
dateHuman: "5 Mayıs 2023"
comTopic: "Bireysel Silahsızlanma: Yaşama Hak Tanıyın"
attendance: "E-Posta"
organizer: "Umut Vakfı"
requirements: "İstanbul genelinde özel ve devlete ait ortaokul ve liselerde okuyan öğrenciler katılabilir."
permalink: "umut-vakfi-resim-yarismasi"
image: "https://edebiyatyarismalari.com/images/2023/ocak/umut-vakfi-resim-yarismasi.jpg"
excerpt:  "Umut Vakfı <strong> resim yarışması </strong> düzenliyor."
---

## Umut Vakfı Resim Yarışması
Umut Vakfı **resim yarışması** düzenliyor.  

Bireysel silahlı şiddet okul çağındaki çocuklara kadar inerken Umut Vakfı; gençler arasında şiddete karşı  “farkındalık” yaratmak amacıyla ortaokul ve lise öğrencilerinin katılabileceği “Bireysel Silahlanma Yaşama Hak Tanıyın” konulu Resim Yarışması düzenledi.

İstanbul Milli Eğitim Müdürlüğü’nün desteğiyle gerçekleştirilecek Resim Yarışması’na İstanbul genelinde özel ve devlete ait ortaokul ve liselerde okuyan öğrenciler katılabilecek ve her bir öğrenci en fazla üç eser gönderebilecektir.

Resimler; 25×35 veya 35×50 santimetre ölçülerindeki resim kağıdına yapılmış olacak. Resimler; sulu boya, pastel, kuru boya veya yağlı boya dahil her türlü resim malzemesi kullanılarak yapılabilecektir.

İstanbul Milli Eğitim Müdürlüğü’nce okullarda duyurusu yapılan yarışmaya, öğrenciler için kolaylık olması amacıyla başvurular online yapılabilecek. 17 Şubat 2023 tarihinden itibaren başlayacak olan başvurular en son 5 Mayıs 2023 tarihi saat 18.30’a kadar **vakif@umut.org.tr** – **ebru.ilke@umut.org.tr** adreslerine gönderilebilecektir.

Öğrencilerin, daha önce herhangi bir yarışmada ödül almamış ve sergilenmemiş eserleriyle katılabilecekleri yarışmada, kopya olduğu tespit edilen eserler yarışma dışı bırakılacaktır.

Umut Vakfı Yönetim Kurulu Başkanı Özben Önal, Yönetim Kurulu Üyeleri Damla Soyuer, Prof. Dr. Yasemin Giritli İnceoğlu, Psikiyatr Dr. Ayhan Akcan’dan oluşan Değerlendirme Komisyonu’nun değerlendirmesi sonucunda yarışmayı kazanan eserlerle ilgili sonuçlar 26 Mayıs 2023 günü açıklanacak.


### Umut Vakfı Resim Yarışması Ödülleri
- Birinci: Dizüstü Bilgisayar
- İkinci: Bisiklet
- Üçüncü: Tablet
- Mansiyon Ödülü (3 Adet): Spor Ayakkabısı