---
layout: post
title: "11. Geleneksel Hikaye Yarışması"
description: "Türkiye İmam Hatipliler Vakfı (TİMAV) '11. Geleneksel Hikaye Yarışması' düzenliyor."
category: articles
tags: [mayıs 2023, hikaye yarışması, lise]
lastDate: 1683234000
dateHuman: "5 Mayıs 2023"
comTopic: "Serbest"
attendance: "E-Posta"
organizer: "Türkiye İmam Hatipliler Vakfı (TİMAV)"
requirements: "Türkiye’deki tüm İmam Hatip Liseleri ile Anadolu İmam Hatip Liseleri’nde 2022-2023 eğitim öğretim yılında öğrenci olarak okuyanlar katılabilir."
price: "17 Çeyrek Altın'dır."
permalink: "timav-hikaye-yarismasi"
image: "https://edebiyatyarismalari.com/images/2023/ocak/timav-hikaye-yarismasi.jpg"
excerpt:  "Türkiye İmam Hatipliler Vakfı (TİMAV) <strong> 11. Geleneksel Hikaye Yarışması </strong> düzenliyor."
---

## 11. Geleneksel Hikaye Yarışması
Türkiye İmam Hatipliler Vakfı (TİMAV) **11. Geleneksel Hikaye Yarışması** düzenliyor.  

Katılım Koşulları:
- Hikâye yarışmasına; Türkiye’deki tüm İmam Hatip Liseleri ile Anadolu İmam Hatip Liseleri’nde 2022-2023 eğitim öğretim yılında öğrenci olarak okuyanlar katılabilecektir. Yarışmaya Açıköğretim İHL’de okuyanlar katılamazlar.
- Yarışmaya katılacak olan hikâyelerin daha önce hiçbir yarışmada ödül almamış ve herhangi bir yerde yayımlanmamış olması gerekmektedir.
- Yarışmaya gönderilmeden veya gönderildikten sonra, sonuçlar açıklanmadan veya açıklandıktan sonra herhangi bir mecrada yayınlandığı tespit edilen hikâyeler yarışmadan doğrudan elenmiş olur ve kazanmış olsalar dahi ödülleri verilmez.
- Gönderilecek hikâyeler bilgisayarda Word sayfasına Times New Roman yazı karakteriyle 11 punto büyüklüğünde yazılacak, sayfa numarası verilecek ve en az 1 en fazla 4 sayfa olacaktır. 4 sayfayı aşan hikâyeler değerlendirmeye alınmayacaktır.
- Eser sahipleri, açık rıza onayını imzaladıklarında hikâyelerinin, TİMAV tarafından basılı ya da dijital olarak paylaşılıp yayınlanmasını kabul etmiş sayılırlar. Yayımlanan hikâyelere ayrıca telif ücreti ödenmez. Ayrıca Hikâye sahipleri, yarışmaya katılmakla hikâyelerinin yayınlanmasını kabul etmiş sayılırlar.
- Yarışmaya katılan tüm eserlerin telifi Türkiye İmam Hatipliler Vakfı (TİMAV)’na ait olur.
- TİMAV uygun bulduğu eserleri kitaplaştırabilir. Kitapta yer alacak hikâyeler için -dereceye girmiş veya girmemiş fark etmeksizin- ayrıca telif ödenmez.
- Eserin yer aldığı dosyanın sol alt bölümüne; öğrencinin adı soyadı, sınıfı, okulu ve danışman öğretmen ya da veli iletişim numarası belirtilmelidir.
- Hikâye konusu öğrencinin kendi seçimine bırakılmış, serbest olarak belirlenmiştir.
- Yarışmaya katılım gönüllülük esasına göredir ve ücretsizdir.
- Yarışmacılar en fazla bir hikâyeyle katılabilirler.
- Gönderilen yazıların tüm hukuki sorumluluğu eser sahibine aittir.
- Engelli öğrencilerin yarışmaya katılımlarının sağlanması için her tür kolaylaştırıcı önlem TİMAV tarafından alınacaktır. Örneğin görme engelli öğrencilerin Brail alfabesi ile yazdığı öykü ile yarışmaya başvurması durumunda ilgili kuruluş metni latin alfabesi ile düzenleyerek değerlendirmesi için seçici kurula iletilecektir.
- Katılımcılar yarışmaya katıldıkları eserlerin tümüyle kendilerine ait olduklarını kabul, beyan ve taahhüt etmiş sayılırlar. Ödül kazanan katılımcılardan bu beyan ve kabulleri dışında hareket ettiği anlaşılanların elde ettikleri ödül, unvan ve her türlü kazanımları geri alınacaktır.
- Türkiye Cumhuriyeti Anayasası ve 1739 sayılı Milli, Eğitim Temel Kanunu’na ve temel ahlak ilkelerine uymayan, siyasi amaçlara hizmet eden, reklam unsuru içeren eserler değerlendirmeye alınmayacaktır.
- Hikayeler, duyuruların yapıldığı andan itibaren online olarak **timavyarisma@gmail.com** adresine gönderilecektir. Yarışma için hikayeyi mail olarak göndermek yeterli olup, ayrıca başvuru yapmaya gerek yoktur.
- Katılımcılar hikâyelerini mail olarak gönderdikten belirli bir müddet sonra e-posta adreslerine, hikâyenin değerlendirilmek üzere sisteme yüklendiğine dair bir bilgilendirme mesajı ulaşacaktır.
- Başvurular 05 Mayıs 2023 tarihinde saat 23.59’da sona erecektir.
- Sonuçlar 10 Temmuz 2023 tarihinde TİMAV’ın web sitesinde (www.timav.org.tr) ilan edilecektir.

### 11. Geleneksel Hikaye Yarışması Ödülleri
- Birinci: 5 çeyrek altın (Beş adet çeyrek altın)
- İkinci: 4 çeyrek altın (Dört adet çeyrek altın)
- Üçüncü: 3 çeyrek altın (Üç adet çeyrek altın)
- Mansiyon Ödül: 5 kişiye 1’er adet çeyrek altın