---
layout: post
title: "Sedat Simavi Ödülleri 2023"
description: "Türkiye Gazeteciler Cemiyeti (TGC) 'Sedat Simavi Ödülleri 2023' düzenliyor."
category: articles
tags: [eylül 2023, deneme yarışması, karikatür yarışması, hikaye yarışması, resim yarışması, fotoğraf yarışması, şiir yarışması, genel]
lastDate: 1696021200
dateHuman: "30 Eylül 2023"
organizer: "Türkiye Gazeteciler Cemiyeti (TGC)"
requirements: "Türkiye Cumhuriyeti vatandaşı olan herkes katılabilir."
permalink: "sedat-simavi-odulleri"
image: "https://edebiyatyarismalari.com/images/2023/agustos/sedat-simavi-odulleri.jpg"
excerpt:  "Türkiye Gazeteciler Cemiyeti (TGC) <strong> Sedat Simavi Ödülleri 2023 </strong> düzenliyor."
---

## Sedat Simavi Ödülleri 2023
Türkiye Gazeteciler Cemiyeti (TGC) **Sedat Simavi Ödülleri 2023** düzenliyor.  

Katılım Koşulları:

- Ödüle aday olmak veya gösterilmek için Türkiye Cumhuriyeti vatandaşı olmak zorunludur.
- Tüzel kişiler de aday olabilir.
- Adaylar bir dalda ve bir eserle başvurabilir. Sedat Simavi Ödülü’nü kazanan bir kimse daha sonraki yıllarda ödül için yeniden başvurabilir.
- Başvurunun konusu bir eser ise, boyutunun ve sayfa adedinin önemi yoktur.
- Belirli yazılı eserlerle (Fen Bilimleri, Sağlık Bilimleri, Edebiyat ve Sosyal Bilimler Ödüllerinde yayınlanmış olmalı) ödüle başvuracak veya aday gösterilecek kişinin, bu eserinden (Edebiyat ve Sosyal Bilimler Ödüllerinde kitap olarak); Sosyal Bilimler, Fen Bilimleri ve Sağlık Bilimleri Ödüllerinde 10; Edebiyat Ödülünde 8; Gazetecilik ve Karikatür Ödüllerinde eserin yayımlandığı 1 adet asıl gazete/dergi, 1 adet USB belleğe çalışmanın yayınlandığı sayfanın jpeg veya pdf dosya biçiminde kaydedilmiş kaydının ve internet haber sitelerinde yayınlanmış eserlerin 1 adet USB belleğe kaydının; Televizyon Ödülünde 1 adet USB belleğe kaydedilmiş eserin (video dosyaları MP4 uzantılı ve 1080p kalitede olmalı); Radyo Ödülünde 1 adet USB belleğe kaydedilmiş eserin (MP3 dosya biçiminde olmalı); Spor, Radyo ve Televizyon Ödüllerinde 1 adet bilgi yazısının; tüm dallarda adayın 1 adet özgeçmiş yazısı ve 1 adet vesikalık fotoğrafı ile birlikte Sedat Simavi Ödülleri Sekreterliği’ne gönderilmesi gerekir.
- Adaylık için başvuru süresi, 30 Eylül 2023 Cumartesi günü saat 17.00’de sona erer. Postadaki gecikmeler kabul edilmez.
- Ulusal yarışma ve ödüllendirmelere katılmış olan eserler, derece almış olsun veya olmasın, aday gösterilemez. Aday eserlerin, daha önce ulusal bir yarışmaya katılmamış olması ve bu durumun adaylar tarafından yazılı taahhüt edilmesi zorunludur. Aday eserin ödül aldığı öğrenilirse yarışmadan elenir.
- Kolektif çalışmalar ödüle aday olabilir. Çalışmayı gerçekleştirenler ortak aday sayılır. Eseri meydana getirenlerin aralarından bir kişiyi aday göstermeleri halinde, ödül sadece bu adaya verilir. Fen ve Sağlık Bilimleri dallarında yabancı bilim insanlarıyla yapılan çalışmalarda, başvuruyu yapan kişi aday çalışmanın asıl sahibi olduğuna dair diğer yazarlardan alınmış onay yazılarını da başvurusuna ekler. Sağlık Bilimleri dalında, kolektif çalışmanın sorumlu yazarı (Corresponding Author), kendi adına yarışmaya aday olabilir. Böyle durumlarda onay yazısına ve muvafakat bildirim formuna gerek yoktur. Seçici Kurul üyelerinden birinin kolektif çalışmayı gerçekleştirenler arasında bulunduğu çalışmalar, aday gösterilemez.
- Ölmüş kişiler aday gösterilemez. Adaylık için başvurmuş veya gösterilmiş bir kişi adaylıktan sonra ölmüş ise değerlendirmeye alınır, kazanırsa ödül yasal mirasçılarına verilir.
- Fen ve Sağlık Bilimleri dallarında yabancı dilde yayınlanmış eserle de başvurulabilir. Bu durumda eserle beraber çalışmayı tam olarak anlatabilmek kaydıyla en az 2, en fazla 5 sayfalık Türkçe özetinin de verilmesi gerekir. Ayrıca aday eser ve Türkçe özetinin pdf kopyası da 1 adet taşınabilir USB belleğe kaydedilmiş kopyasının teslimi gerekir.
- Sedat Simavi Ödülleri Sekreterliği’ne bilgi vermek kaydıyla takma isimle de ödüle başvurmak mümkündür.
- Ödül için gönderilen materyaller iade edilmez.
- Türkiye Gazeteciler Cemiyeti yönetimine seçimle gelen üyeler; klasik ders kitapları, lisans, lisansüstü, ihtisas ve doktora tezleri ile bunlara dayalı makaleler yarışmaya aday olamaz.
- Gazetecilik, Radyo, Televizyon ve Karikatür dallarında yarışmaya katılacak yapıtların Türkiye Gazetecileri Hak ve Sorumluluk Bildirgesi normlarına uygun olması ön koşuldur.
- Başvuru koşullarına www.tgc.org.tr  internet sitesinin ödüller başlığı altındaki Sedat Simavi Ödülleri sayfasının Yönetmelik bölümünden ulaşılabilir. Merak edilen sorular için de Sedat Simavi Ödülleri Sekreterliği’nin sedatsimaviodulleri@tgc.org.tr  elektronik posta adresi üzerinden ya da 0212 513 84 58 numaralı telefonunu arayarak da bilgi alınabilir.


### Sedat Simavi Ödülleri 2023 Ödülleri
- Ödül kazananlara, Sedat Simavi'nin küçük bir heykeli ve Ödül Belgesi, övgüye değer görülenlere, plaket ve övgü belgesi veriliyor.
