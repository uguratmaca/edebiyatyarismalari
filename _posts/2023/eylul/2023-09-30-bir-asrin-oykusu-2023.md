---
layout: post
title: "IV. Gençler Arası Öykü Yarışması"
description: "Gençlik ve Spor Bakanlığı 'IV. Gençler Arası Öykü Yarışması' düzenliyor."
category: articles
tags: [ekim 2023, hikaye yarışması, genel]
lastDate: 1696194000
dateHuman: "2 Ekim 2023"
attendance: "Websitesi"
organizer: "Gençlik ve Spor Bakanlığı"
requirements: "13-25 yaş aralığındaki gençler katılabilir."
permalink: "bir-asrin-oykusu-2023"
image: "https://edebiyatyarismalari.com/images/2023/eylul/bir-asrin-oykusu-2023.jpg"
excerpt:  "Gençlik ve Spor Bakanlığı <strong> IV. Gençler Arası Öykü Yarışması </strong> düzenliyor."
---

## IV. Gençler Arası Öykü Yarışması
Gençlik ve Spor Bakanlığı **IV. Gençler Arası Öykü Yarışması** düzenliyor.  

Katılım Koşulları:
- “IV. Gençler Arası Öykü Yarışması”na 13-25 yaş aralığındaki gençler katılabilecektir. Yarışma 13-17 ve 18-25 yaş aralıkları olmak üzere iki kategoride gerçekleştirilecektir.
- “Bir Asrın Öyküsü” sloganıyla gerçekleştirilecek “IV. Gençler Arası Öykü Yarışması”  Cumhuriyetimizin 100. yılı anısına düzenlenmektedir. Yarışma kapsamında yazılacak eserlerde herhangi bir konu sınırlaması bulunmamaktadır.
- Katılımcılar, gencizbiz.gsb.gov.tr adresi üzerinden www.turkiye.gov.tr (E-Devlet) aracılığıyla başvuru yapabilecektir.
- 18 yaşından küçük katılımcılar sadece velisi aracılığıyla başvuru yapabilecektir. Katılımcının velisi gencizbiz.gsb.gov.tr adresinden kendi E-Devlet şifresi ile giriş yaptıktan sonra “Velayeti Altındaki Kişi Adına” sekmesini işaretleyip gelen ekranda “Gençler Arası Öykü Yarışmaları” logosunu seçip daha sonra katılımcının bilgilerini girerek başvuru yapacaktır. İstenen bilgileri doldurduktan sonra eseri/dosyayı sisteme yükleyecektir.
- 18 yaşından büyük katılımcılar kendilerine ait E-Devlet şifreleriyle yarışmaya başvuru yapabilecektir.
- Eser/dosya **gencizbiz.gsb.gov.tr** adresine 02.10.2023 tarihlerine kadar yüklenebilecektir. (Sistem saat 18.00’de kapatılacak olup saat 18.00’den sonra başvuru alınmayacaktır.)
- E-devlet şifresi olmayan veya E-devlet şifresi ile ilgili sorun yaşayan katılımcılar yarışmaya Bakanlığımıza bağlı Gençlik Merkezleri aracılığıyla elden başvuru yapabilecektir. Elden başvuru yapan katılımcılar Gençlik Merkezlerinden edinecekleri başvuru formunu ve taahhütname-muvafakatnameyi okuyacak ve imzalayacaktır.
- Online başvuru yapan katılımcılar başvuru yaparken yarışma kurallarına ve yazdıkları eserden kaynaklanan telif haklarını (işletme, çoğaltma, yayma, temsil etme, işaret, ses ve/veya görüntü nakline yarayan araçlarla umuma iletim hakları) Bakanlık’a devrettiklerine dair taahhütname-muvafakatnameyi okuyacak ve onaylayacaktır.
- Eserler her bir kenardan 2,5 cm boşluklu sayfa düzeninde, Times New Roman yazı karakterinde, 12 punto, 1,5 satır aralığı ile yazılacak olup sadece Pdf dosyası olarak yüklenecektir.
- Eserler en az 3 (üç) en fazla 10 (on) sayfadan oluşacaktır. Eserler Türkçe yazılacaktır.
- Yarışmacılar, yarışmaya sadece bir eserle bir defa katılabilir.
- Yarışma başvurusu tamamlandıktan sonra yarışmacılar herhangi bir güncelleme yapamayacaktır.
- Yarışma kapsamında başvurusu yapılan eserin alıntı veya kopya olduğunun, başka bir yarışma veya herhangi bir yayın gurubuna gönderildiğinin tespit edilmesi durumunda eserler, Seçici Kurula danışılarak Genel Müdürlük Düzenleme Kurulu üyeleri tarafından iptal edilir.
- Yarışmaya gönderilen öykülerin hukuki ve bilimsel sorumluluğu yazarına aittir. Üçüncü kişilerin, öykünün telif hakkı konusunda iddia ve talepleri olması durumunda sorumluluk öykü sahibinindir.
- “IV. Gençler Arası Öykü Yarışması”na gönderilen eserler alanında uzman seçici kurul tarafından değerlendirilecektir. 


### IV. Gençler Arası Öykü Yarışması Ödülleri
- Birinci: Dizüstü Bilgisayar
- İkinci: Akıllı Telefon, 
- Üçüncü: Akıllı Saat 
- Her iki kategorisinde 4-20. sıradaki her yarışmacıya 500 TL değerinde kitap hediye kartı verilecektir.


### [Başvuru Formu](https://gencizbiz.gsb.gov.tr/?ref=edebiyatyarismalari.com){:rel="nofollow"}{:target="_blank"}{:class="gtag"}