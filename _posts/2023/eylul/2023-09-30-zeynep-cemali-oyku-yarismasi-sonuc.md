---
layout: simple
title: "Zeynep Cemali Öykü Yarışması Sonuçları"
description: "Günışığı Kitaplığı Zeynep Cemali Öykü Yarışması sonuçlanmıştır."
category: articles
tags: [sonuç 2023]
permalink: "zeynep-cemali-oyku-yarismasi-sonuc"
excerpt: "Günışığı Kitaplığı <strong>Zeynep Cemali Öykü Yarışması </strong> sonuçlanmıştır."
image: "https://edebiyatyarismalari.com/images/2023/eylul/zeynep-cemali-oyku-yarismasi-sonuc.jpg"
---

## Zeynep Cemali Öykü Yarışması Sonucu

Günışığı Kitaplığı’nın düzenlediği ve 13 yıldır Türkiye’nin dört bir yanından 6, 7 ve 8. sınıf öğrencilerinin katıldığı Zeynep Cemali Öykü Yarışması‘nın 2023 sonuçları belli oldu. Cumhuriyet’in 100. yılında yarışmaya yüzlerce öğrenci “sevinç” temalı öyküleriyle katıldı.  

Edebiyatımıza yeni öykücüler kazandırmayı amaçlayan Zeynep Cemali Öykü Yarışması’nın 2023 öykülerini Aslı Der, Başar Başarır, Haydar Ergülen, Irmak Zileli ve Dr. Müren Beykan’dan oluşan seçici kurul değerlendirdi. Ülkenin her köşesindeki okullardan Günışığı Kitaplığı’na ulaşan yüzlerce öykünün arasından 3 genç öykücünün eseri ödüle değer görüldü.
 
Sivas’tan “Bir Aile Fotoğrafı” öyküsüyle Ayşe Nihan Sert (7. sınıf), Samsun’dan “Hurdalık” öyküsüyle Elfida Birgül (6. sınıf) ve İstanbul’dan “Gün Işığı ve Ay Parıltısı” öyküsüyle Zeynep Kaynar (7. sınıf) 2023’ün ödüllü genç öykücüleri oldu.
 
Yarışmada dereceye giren 3 öyküyle birlikte, dikkati çeken 5 öykü de “Zeynep Cemali Öykü Yarışması 2023 Ödüllü Öyküler Kitapçığı”nda yayımlanmaya değer bulundu.
 
Yarışmanın 2023 Ödül Töreni, 14 Ekim Cumartesi günü Günışığı Kitaplığı’nın düzenleyeceği 16. Eğitimde Edebiyat Semineri kapsamında gerçekleşecek.  

Ödüllü ve dikkati çeken öykücülerin listesi ektedir. Yarışmanın 2024 yılı bilgileri yakında duyurulacak.

ÖDÜLLÜ ÖYKÜLER | İsimler alfabetik sıralıdır.

“Bir Aile Fotoğrafı”
Ayşe Nihan Sert, 7. sınıf öğrencisi, Sivas, Cumhuriyet Üniversitesi Ortaokulu

“Hurdalık”
Elfida Birgül, 6. sınıf öğrencisi, Samsun, Atakum Bilim ve Sanat Merkezi

“Gün Işığı ve Ay Parıltısı”
Zeynep Kaynar, 7. sınıf öğrencisi, İstanbul, Alev Alatlı Bilim ve Sanat Merkezi


DİKKATİ ÇEKEN ÖYKÜLER | İsimler alfabetik sıralıdır.

“Mogi’nin Denizci Şapkası”
Azra Halıcı, 8. sınıf öğrencisi, Isparta, Şehit Polis Mehmet Karacatilki Bilim ve Sanat Merkezi

“Ev”
Duru Adıyaman, 8. sınıf öğrencisi, ODTÜ Geliştirme Vakfı Özel Ankara Ortaokulu

“Kalimbama Düşen Mavilik”
İrem Beyaz, 7. sınıf öğrencisi, Kocaeli, Gebze Bilim ve Sanat Merkezi

“Hep Kalpte Başka”
Mayra İpekçioğlu, 7. sınıf öğrencisi, İstanbul, Modafen Ortaokulu

“Boyacı Çocuk”
Mehmet Çınar Dündar, 6. sınıf öğrencisi, TED Ankara Koleji