---
layout: post
title: "15 Temmuz Demokrasi ve Milli Birlik Günü Konulu Şiir ve Kompozisyon Yarışması"
description: "dokuz eylül üniversitesi, para ödüllü yarışmalar 2019"
category: articles
tags: [temmuz 2019, genel, şiir yarışması, kompozisyon yarışması]
comments: true
price: "6 Bin TL'dir"
lastDate: 1562274000
dateHuman: "05 Temmuz 2019"
comTopic: "15 Temmuz Demokrasi ve Milli Birlik Günü"
image: "https://firebasestorage.googleapis.com/v0/b/edebiyat-yarismalari.appspot.com/o/15-temmuz-siir-ve-kompozisyon-yarismasi.jpg?alt=media&token=ea54ec30-c5b3-4273-a168-a52274e67a26"
---

Yarışmanın Amacı:
Madde-1. Geçmişten günümüze ülkemizde yaşanan darbelere dikkat çekilerek 15 Temmuz 2016’da milli
iradeye yapılan hain saldırı ve darbe girişiminin ülkemiz ve özellikle üniversite gençliği üzerindeki etkisinin
anlaşılması; aziz milletimizin darbecileri bertaraf etmedeki milli duruşunun destansı yaklaşımını ortaya
koyarak gençlerin, millî, ahlaki, insani, manevi ve kültürel değerleri benimseyen, koruyan, geliştiren,
vatanını, bayrağını, milletini seven ve daima yüceltmeye çalışan, millî birlik, demokrasi ve yurt bilincine
sahip yurttaşlar olarak yetiştirilmesi, “Demokrasi ve Millî İrade” konularında farkındalıklarının artırılması
amaçlanmıştır.

Yarışmanın Konusu:
Madde-2. “15 Temmuz Demokrasi ve Milli Birlik Günü” konulu Şiir ve Kompozisyon Yarışması
Yarışmanın Kapsamı:
Madde-3. Bu şartname yukarıda amacı ve konusu belirtilen yarışmaya katılacakları, eserlerde aranacak
şartları, başvuru şeklini, yapılacak değerlendirmeyi, ödüllendirme ve ödül töreni ile yarışma takvimine
ilişkin usul ve esasları kapsamaktadır.
Yarışmaya Katılacaklar:
Madde-4. Yarışmaya Dokuz Eylül Üniversitesinde öğrenim gören lisans ve ön lisans öğrencileri
katılabilecektir.
Eserlerde Aranacak Şartlar:
Madde-5 Yarışmaya katılacak eserlerde aşağıdaki şartlar aranacaktır:
a. Eserlerin özgün ve yarışma temasına uygun olması gerekmektedir.
b. Eserler, Türkçenin dil ve söyleyiş kurallarına uygun olacaktır.
c. Yarışmaya gönderilecek eserler bilgisayarda word formatında, A4 kâğıt ebatında, Times New Roman
yazı tipi ile 12 punto ve 1,5 satır aralıklı, sayfa kenar boşlukları 2,5 cm olarak yazılacaktır.
d. Yarışmaya gönderilecek eserler üç sayfayı geçmeyecektir.
e. Yarışmaya katılacak eserler için ekte yer alan ve katılımcı bilgilerinin yer aldığı Taahhüt Formu
doldurularak imzalanacak ve eserle birlikte taranarak gönderilecektir.
f. Taahhüt Formu ile birlikte gönderilmeyen eserler değerlendirmeye alınmayacaktır.
g. Katılımcılar eserin üzerine sadece rumuz yazacaklar, eser üzerine katılımcının adı soyadı kesinlikle
yazılmayacaktır.
h. Her öğrenci, yarışmaya bir (1) eserle katılabilecektir.
i. Yarışmaya gönderilen eserlerin daha önce herhangi bir yarışmaya katılmamış veya herhangi bir yerde
yayınlanmamış olması gerekmektedir.
j. Yarışmaya katılanlar, eserin tümüyle kendisine ait olduğunu, özgün olduğunu taahhüt eder. Ödül alan
katılımcılardan bu taahhütleri dışında hareket ettiği anlaşılanların eserleri yarışma dışı bırakılır. Ödül
verilmiş olup sonradan bu yönde tespiti yapılanların ödülleri geri alınır.
k. “Eser Değerlendirme Komisyonu”nda yer alacak üyelerin birinci derece yakınları yarışmaya
katılamazlar.

l. Yarışmaya gönderilen eserlerin özü bozulmadan komisyon üyelerince gerekli görüldüğü takdirde
editörlük çalışması adı altında değişiklik yapılabilir.
Başvuru:
Madde-6. Yarışmaya başvuracak katılımcılardan:
Yarışmaya gönderilecek eserlerin yarışma takviminde belirtilen son gönderim tarihine kadar
yarisma@deu.edu.tr e-posta adresine veya DEÜ Buca Eğitim Fakültesi Dekanlığı, Uğur Mumcu Cd. 135.
Sk. No:5 35380 Buca-İZMİR adresine şahsen teslim edilmesi ya da posta/kargo ile gönderilmesi
gerekmektedir.
Değerlendirme:
Madde-7. Yarışmaya katılacak eserlerin değerlendirmesi üniversitemizde ilgili alanlarda görev yapan
Öğretim Üyelerinden oluşturulacak komisyonlar tarafından yapılacaktır. “Eser Değerlendirme Komisyonu”
üyeleri eserleri; konuya ve türe uygunluk, Türkçeyi kullanma gücü, kurgu becerisi, yaratıcılık, özgünlük,
anlatımda akıcılık, estetik bakış, başlık, plan, imla ve noktalama gibi özellikleri esas alarak
değerlendireceklerdir.
Ödüllendirme ve Ödül Töreni:
Madde-8. Yarışmada seçici kurulun değerlendirmesi sonucu her kategoride dereceye giren eser olması
durumunda ödüllendirilecektir. Ayrıca seçici kurulun önerisiyle her kategoride jüri özel ödülü
verilebilecektir. Ödül miktarları tabloda gösterilmiştir.
Kategori Birinci Eser İkinci Eser Üçüncü Eser
ŞİİR 1500 1000 500
KOMPOZİSYON 1500 1000 500
Yarışmada dereceye girenlerin ödülleri, 15 Temmuz 2019 tarihinde Dokuz Eylül Üniversitesi Rektörlüğü
tarafından düzenlenecek törende sahiplerine verilecektir.
Yarışma Takvimi:
Madde-9. Yarışmanın takvimi aşağıdaki şekilde planlanmıştır.
Yarışma duyurusunun ilanı 31 Mayıs 2019
Yarışmaya gönderilecek eserlerin son gönderim tarihi 05 Temmuz 2019
Seçici kurulun eserleri değerlendirmesi 07-10 Temmuz 2019
Ödül Töreni 15 Temmuz 2019
Diğer Hususlar:
Madde-10. Yarışmaya gönderilen eserlerle ilgili olarak;
a. Son teslim tarihinde gönderilmeyen ya da ulaşmayan eserler değerlendirmeye alınmayacaktır.
b. Yarışmaya katılımcılar tarafından gönderilen eserler sahiplerine iade edilmeyecektir.
c. Yarışmaya gönderilen eserlerin hukuki ve bilimsel sorumluluğu eser sahibine ait olacaktır.
d. Yarışmaya gönderilen eserlerin basılı ya da internet ortamında yayımlanmasından herhangi bir hak
iddia edilmeyecektir.
e. Yarışma seçici kurul kararları kesindir, itiraz edilemez.
f. Yarışmaya katılanlar bu şartnamede belirtilen tüm hususları kabul etmiş sayılacaklardır.
Madde-11. Bu yarışmanın tüm aşamaları Dokuz Eylül Üniversitesi Rektörlüğü tarafından oluşturan
komisyon ile yürütülmektedir.

[Başvuru için](https://www.lefkosabelediyesi.org/ltb-lefkosa-sarki-sozu-yarismasi-duzenliyor/?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}
