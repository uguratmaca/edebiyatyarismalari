---
layout: post
title: "Dem | Anne Şiirleri Kazananı"
description: "Anne şiirleri şiir yarışmamızın 3 kazanından birisi, Ali MAZI'nın Dem şiiri"
tags: [edebiyat yarışmaları, kazanan, anne şiirleri]
comments: true
hidden: true
permalink: "dem-siiri/"
excerpt: "Bana seni anlat diyorlar  
Oysa..."
---

## Dem
Bana seni anlat diyorlar  
Oysa,  
Anlatamaz ki insan kendini  
Sen bendin  
Bense senden, bir parça dem  
  
Bir bağ ki bu  
Nefesin sürerken  
Mübarek ayaklarının  
Altındaki yeryüzünde  
Yalnız kalamaz bu evlat  
Şu dünyanın  
Hiçbir köşesinde  
Çünkü,  
Sen bendin  
Bense sadece   
Senden bir parça dem  
  
Kimseler sevmezdi beni  
Yüreğinden,  
Bir parça olmasa bende  
Sevilmeye değer görülmezdi  
Ta ki senden başka  
Hiç kimse  
Sen bendin  
Ve ben  
Sadece senden bir parça dem  
  
Her nefeste göğsüme dolan   
Dizinde,   
Huzurla harman edilmiş o koku  
Bense Ali,  
O Anadolu kadınının son oğlu  
Ayaktayım bak hala  
Omur iliklerimde  
Sevgin, merhametin  
Dahasına gerek yok  
Sana yaraşır bir dizeye  
Gücü yetmiyor  
Hiçbir kalemin  
Benim en güzel yanım  
Sen bendin  
Bense sadece ve sadece  
Senden bir parça dem              

**Ali MAZI**
