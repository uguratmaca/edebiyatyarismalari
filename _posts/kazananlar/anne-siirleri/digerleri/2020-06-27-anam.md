---
layout: post
title: "Anam | Anne Şiirleri Seçkisi"
description: "Anne şiirleri şiir seçkisindeki ilk 10 şiirden Anam şiiri..."
tags: [edebiyat yarışmaları, kazanan, anne şiirleri]
comments: true
hidden: true
permalink: "anne-siirleri/anam/"
excerpt: "Âlem-i ervâhta bekledim durdum..."
---

## Anam
Âlem-i ervâhta bekledim durdum,  
Karnında buldum ben, cenneti anam,  
Zahmet verdim sana belki de yordum,  
Kovuldum en son ben karnından anam.  

Âdem gibi ben hıçkıra hıçkıra,  
Ağladım durdum cennetten çıkınca,  
İsm-i Ahmed gibi rahmet akınca,  
Ab-ı hayat buldum göğsünde anam.  

Dalgalar içinde tufan misali,  
Sığındım Nuh gibi sinene anam,  
Yusuf nebi gibi ayrı kalınca,  
Yakup misal bana ağladın anam.  

Ne kadar etsem de bunca hataya,  
Eyyub nebi misal sabrettin anam,  
Üzdümse seni inan ki bilmeden,  
Davut gibi sakın ağlama anam.  

Süleyman gibi anlarsın dilimden,  
Hüd Hüd kuşun gibi afv eyle anam,  
Harun gibi bana güzel dilinle,  
Dualar lütfeyle her daim anam.  

Meryem ile dur cennette sofraya,  
İsa, İdris gibi yurt kur semaya,  
Musa gibi vur asanı deryaya,  
Olsun selamet bana her yol anam.  

Fatıma anama komşun olasın,  
Muhammed rasulü daim bulasın,  
İbrahimî oğlun O’na sorasın,  
Cennette ebedi kalasın anam.  

**İbrahim Aydın**
