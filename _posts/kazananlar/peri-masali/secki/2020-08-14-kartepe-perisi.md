---
layout: resultPost
title: "Kartepe Perisi | Peri Masalı Yarışması Seçkisi"
description: "Peri Masalları Masal yarışmamızın ilk 12 masalından biri Serpil Kaya'nın kaleminden..."
tags: [edebiyat yarışmaları, kazanan, peri masalı]
comments: true
hidden: true
permalink: "peri-masali/kartepe-perisi/"
excerpt: "Bir varmış, bir yokmuş.
Evvel zaman içinde,
Kalbur saman içinde
Kartepe Perisi pencerede
Çocuklara el sallarmış."
---

## Kartepe Perisi

Bir varmış, bir yokmuş.  
Evvel zaman içinde,  
Kalbur saman içinde  
Kartepe Perisi pencerede  
Çocuklara el sallarmış.  

Kartepe Perisinin Ay Dede'nin yanından gelip çocuklara sihirli hediyeler getirdiğini duyan çocuklar, her gece merakla ve heyecanla pencereden dışarıya bakarlarmış.  

Bizim kahramanımız Arda da bunlardan birisiymiş.  

Her gece uyumak için yatağına yatarken, annesi de başucuna gelir ona türlü hikayeler, masallar anlatırmış.  

Anne : Minik Arda, güzel Arda  

Hep iyi kalpli ol, ışık saç etrafına.  

Annesinin bu güzel sözlerini duyan Arda da cevap vermiş annesine :  

Arda : Benim annem, canım annem  

Ne yapmalıyım söyle bana ?  

Anne : İyi bir çocuk olmalısın,  

Sokak hayvanlarını korumalısın. Bugün yaptığın gibi,  

Kedilerin kuyruğuna basmamalısın,  

Onların da birer canı var, Onları koruyup kollamalısın.  

Arda gündüz  sokakta arkadaşlarıyla birlikte oyun oynarken sokaktaki sarman kedinin kuyruğunu eğlenme maksatlı çektiklerini hatırlar, ve zaballı kediciğin de can havliyle oradan nasıl kaçıp uzaklaştığını.  

Annesinin mesajı yerli yerine ulaşmıştır. Arda utanarak ve üzülerek yorganını başına kadar çeker ve derin bir uykuya dalar.  

Ertesi gün Arda, arkadaşlarıyla buluşur yine kapı önünde. Bu defa üzgün ve kederlidir.  

Bunun sebebini soran arkadaşlarına yaptıklarının hiç de iyi birşey olmadığını , annesinden de sokak hayvanlarını incitmemek konusunda ihtar aldığını anlatır.  

Az sonra kuyruğunu çekip incittikleri kedinin sokağın köşesinden geçtiğini görür. Aklına dahiyâne bir fikir gelmişçesine ayağa kalkıp fırlar ve eve geri girer.  

Az sonra elinde bir tas süt ile Arda geri döner.  

Arda : Canım Sarman, güzel Sarman affet beni.  

Bak sana sıcak süt getirdim, afiyetle iç hadi.  

Sarman önce uzaktan sessizce bakar, bir tehlike olmadığını anlayınca da mis gibi sütün kokusuna doğru gelir ve afiyetle sütü içer. Ardından Arda'ya bakıp mırıldanarak patilerini yalar, temizler.  

O akşam küçük Arda yatağına mutlu ve huzurlu girer.  

Annesi yine masal okur ona, Arda'nın uykuya dalmasını bekler.  

Annesi kapıdan çıkıp ışığı  kaaptınca, içeriye beyaz kanatlı bir peri girer.  

''Kartepe Perisi''dir adı, her gece iyi kalpli çocukları ziyaret eder.  

Arda ışığı görünce yattığı yerden doğrulur. Şaşkınlıkla bakar ve adının sorar Peri'ye.  

Kartepe Perisi :  

Benim adım Kartepe Perisi,  
Çocukların yakın dostuyum.  
Her kim iyilik yaparsa, ona bir hediye getiririm.  

Arda : Sihirli Peri, güzel Peri  
Peki ben ne yapmışım ki?  

Kartepe Perisi : Sen ey güzel çocuk  
Aç bir kediyi doyurdun.  
Sevdin okşadın onu  
Mutluluğa kavuşturdun.  
Şimdi sevinme sırası sende, haydi bir yıldız seç gökyüzünden, isim verelim ona seninle.  

Arda yatağından kalkarak, parmak uçlarında süzülerek penceresinin önüne gelir.  

Gökyüzünden parlak bir yıldız seçer, Ay Dede'ye komşu,ve Peri'ye seçtiği yıldızı gösterir.  

Kartepe Perisi : Güzel Arda , artık bu yıldız senin. Sen iyilik yaptıkça göz kırpacak sana, sen de ona baktıkça hep mutlu ol, hep senin.  

Arda yıldızına ''Mutlu'' adını verir.  

Artık her gökyüzüne baktığında, mutluluk da ona selam verecektir.  

Kıssadan hisse bu masalımız,
İyi kalplerin zaferini anlatır.
Kötülükten kimse bir şey kazanamaz.
İyilik yapmak mutluluğa ulaşmaktır.

Gelelim ''Kartepe Perisi''ne
O şimdi iyilik yapan başka çocuklara gökyüzünden yıldız hediye vermeye devam etmekte.
Bu masalın sonu da böylece çok mutlu bitmekte.

**Serpil Kaya**
