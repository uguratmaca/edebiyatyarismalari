---
layout: post
title: "Baklalı Köyü Şiir ve Türkü Yarışması"
description: "şiir yarışmaları 2019"
category: articles
tags: [ekim 2019, genel, şiir yarışması, türkü yarışması]
comments: true
lastDate: 1571518800
dateHuman: "20 Ekim 2019"
comTopic: "Atatürk"
---

Bayram Hoca; farkındalık yaratmaya devam ediyor

Sosyal sorumluluk projeleri gerçekleştirmek ve topluma hizmet etmek için kolları sıvayan Edebiyat Öğretmeni-Şair Bayram Uğur, geleneksel hale getirdiği “Baklalı Köyü Şiir ve Türkü Yarışması”nın 2.sine imza atmaya hazırlanıyor. Bu yıl düzenleyeceği şiir yarışmanın konusunun ATATÜRK olduğunu söyleyen Uğur; türkü yarışmaya katılacak olan türkülerin içinde de BAKLALI kelimesinin geçmesinin zorunlu olduğuna dikkat çekti. Her şairin yarışmaya en fazla 2 eserle katılabileceği, gönderilen şiirlerin daha önce yayınlanmamış olması gerektiği belirtilen şartnamede, seçici kurulun; Bayram Uğur, M.Demirel Babacanoğlu, Yaşar Yıltan’dan oluştuğu öğrenildi.

Yarışmaya katılmak için son gün 20 Ekim 2019 Pazar günü olduğunu açıklayan Bayram Uğur; şiirlerin **yasaryiltan@gmail.com** adresine gönderilebileceğini, ödül töreninin 29 Ekim 2019 Salı günü saat 10’da Baklalı Köyü’nde yapılacağını açıkladı. Şiirlerin halk şiir geleneğine uygun, dörtlükler halinde ve hece
ölçüsüyle yazılması gerektiğine dikkat çeken Bayram Uğur; “Şiirlerdeki dörtlük sayısı 3-5 arasında olmalı, Dil halk şiirlerinin Türkçeye bağlantısıyla orantılı olması gerekir” dedi. Bayram Uğur, Nebi Işık, Abidin Kaya ve Cemal Ünal’dan oluşan jürinin değerlendirme yapacağı Türkü Yarışması’na katılmak isteyenlerin önceden bildirim yapmasına gerek olmadığını söyleyen Bayram Uğur, Türkü yarışmasına katılacak olanlar türkü metinlerini yanlarında bulundurmasını, burada jüri önünde sazlı-sözlü seslendirildikten sonra
değerlendirme yapılacağını dile getirdi.
Konuyla ilgili açıklamalarda bulunan Bayram Uğur; 
“Geçtiğimiz yıl Baklalı Köyü’nde 19 Mayıs Gençlik ve Spor Bayramı onuruna VATAN konulu şiir yarışması düzenlemiştim. Şiir ödüllerini verdikten sonra 45 çocuğumuza spor ayakkabısı ve 50 aileye Ramazan kolisi sunmuştuk. Şiir kitaplarımı alarak bana destek sunan ve bu etkinliği yapmamıza olanak veren dostlarıma teşekkür ederim.
Bu yıl da CUMHURİYET BAYRAMI onuruna ATATÜRK konulu şiir yarışmamızı düzenleyeceğiz. Cumhuriyeti kuran halka; TÜRK MİLLETİ denir.

ATATÜRK’ün kurduğu cumhuriyetimizin kuruluş yıldönümünde amacımız; sanatı ve kültürü türküleştirerek bu en büyük bayramı hep birlikte
kutlamak. Herbirimiz bir yerlerden gelerek farklı etnisite, farklı inançlarda olabiliriz. Ancak bizi ışıklandıran değerlerde birlik olmamız,
mutlulukları çoğaltmak için elele tutuşmak zorundayız. Cumhuriyetin temeli elbette kültürdür. Daha önce yaptığım etkinliklerde köylere ve mahallelere tiyatro-folklör gibi etkinliklerin yanı sıra kütüphaneler de açtım. Ülkemize ve yaşama karşı borçlarımız var. Aydın ve sanatçının dokunmadığı yaşam kuraktır.
Tüm okumuşlarımızı büyüdüklere yerlere borçlarını ödemeye davet ediyorum.

Işık verecek olanlara kalbimi açıyorum. Işığımız birlikte çoğalsın. Çocuklar gülsün. Nerede yoksul bir çocuk varsa, orada AŞK yoktur. Haydi yalın ayak çocuk kalmasın. İşte o zaman; bayramları kutlamaya yüzümüz olur” dedi.