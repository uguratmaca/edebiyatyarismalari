---
layout: post
title: "2019 GO Öykü Yarışması"
description: "öykü yarışması, hikaye yarışması, güzel ordu kültür sanat derneği, para ödüllü yarışmalar 2019"
category: articles
tags: [ekim 2019, genel, hikaye yarışması]
comments: true
lastDate: 1570741200
dateHuman: "11 Ekim 2019"
price: "2600 TL'dir"
comTopic: "Kadın"
---

Amaç
Toplumda kadın hakları konusunda farkındalık düzeyini yükseltmek, toplumsal cinsiyet eşitsizliğine dikkat çekmek, konuyla ilgili yaklaşımları öykü aracılığıyla anlatmak. Yazmayı kendine uğraş edinenlerin  ‘Kadın’ a bakışı yansıtan hikayelerini toplumla paylaşmalarına aracı olmak, genç ve yetişkinlerin çalışmalarını desteklemek, geleceğin yazarları olacak yeteneklerin keşfedilmesini sağlamaktır.

Konu:
Dünyamızı daha mutlu bir dünya yapma yolunda, olumlu veya olumsuz yaklaşımlardaki düşüncelerinizi içeren öykülerinizi yarışmamıza bekliyor ve bu anlamlı desteğiniz için sizleri şimdiden kutluyoruz.

Katılma Koşulları
Yarışma herkese açıktır.
Öyküler daha önce basılmamış ve ödül almamış olmalıdır.
Yarışma şartnamesine uygun olmayan ve son teslim tarihinden sonra teslim edilen başvurular değerlendirmeye alınmayacaktır.
Yarışmaya gönderilen öykülerin hukuki ve bilimsel sorumluluğu yazarına aittir. Üçüncü kişilerin öykünün telif hakkı konusunda iddia ve talepleri olması durumunda öykü sahibi, uğrayacağı zarara karşı sorumlu olduğunu kabul eder.
Seçici kurulun yayınlamaya değer bulduğu öyküler kitap haline getirilir.
Başvuru sahibi yukardaki şartları kabul etmiş sayılır.

Şartlar
Öykünün konusu KADIN ile alakalı olmalıdır. Türkçe yazılmalıdır. Türk dilinin özgünlüğü korunarak 5.000 ile 15.000 karakter (600-2000 sözcük) arasında yazılmış olmalıdır.

Yarışmaya katılacak öyküler; normal A4 boyutunda, 12 punto, 1.5 aralık bilgisayar oylumunda hazırlanarak 2 kopya halinde çıktı alınmalı, üzerinde isim yazmayan zarfa konularak teslim edilmelidir.
Yarışmacılar yarışma ile ilgili başvuru formunu doldurup imzalayacaktır.
Dosyanın sol üst köşesinde yarışmacının rumuzu yer almalıdır. Rumuz anlamlı veya anlam taşımayan sayı ve harflerden, 6 (Altı) karakterle oluşacak şekilde belirlenebilir. (Örnek: A22Y1Z – DRM292 gibi)
Öz yaşam bilgisi kapalı bir zarfla dosyaya eklenmeli, öz yaşam times new roman, 12 punto 800 karakteri geçmemelidir.
Yarışmacılar doldurdukları başvuru formunu adres ve isimlerin olmadığı bir zarfın içine koymalıdır.
Yarışmaya gönderilen öyküler, değerlendirmeye alınsın ya da alınmasın, yazarlarına iade edilmeyecektir. Güzel Ordu Kültür Sanat Derneği  bu öykülerden oluşan bir kitap hazırlama ve yayınlama hakkını da saklı tutar.
Yarışmaya katılacak eserler 2 nüsha –ki tekrarla, üzerinde yazarına dair rumuzundan başka emare bulunmayan – ve başvuru formlu zarf, büyük bir zarf içinde aşağıdaki başvuru adresine kargo ile gönderilecektir.
İstenilen tüm evrakların içinde olduğu zarf;
GÜZEL ORDU KÜLTÜR SANAT DERNEĞİ
İZZETPAŞA MAHALLESİ, YENİYOL CADDESİ, NO:3 KAT:2 NUROL TOWER ŞİŞLİ-İSTANBUL  adresine kargo ile gönderilecektir.
Yarışmacılar kargo ile gönderdikleri eserleri ayrıca Derneğin web sitesine online olarak Yarışmalar/Öykü yarışması/Kaydet ve yolla kısmına ekleyeceklerdir. (Bilgisayarda yazılmış olan eserin sol üst köşesine rumuz ve altına eserin ismi yazılmış olarak yollanmalıdır.)

Sonuç Bildirimi  11.KASIM.2019
Ödül Töreni Gecesi 30.KASIM.2019

ÖDÜLLER
DERECEYE GİRENLER
Birinciye 1.500 TL + PLAKET + KİTAP SETİ
İkinciye 750 TL + PLAKET + KİTAP SETİ
Üçüncüye 250 TL + PLAKET + KİTAP SETİ
Mansiyon 100 TL + PLAKET + KİTAP SETİ

Yurt dışından katılanlar hariç ödülü hak eden kişi, ödülünü almak üzere Ödül Töreni’nde bizzat bulunmak zorundadır. Ödül Törenine; Yarışma Yürütme Kurulu’nun kabul edeceği bir mazereti olmaksızın katılmayan kişinin akçeli ve akçesiz hiçbir ödülü verilmez, ödül Dernek uhdesinde kalır.

ÖZEL KOŞULLAR
Yarışma başvuru belgesindeki imza sahibi, öykünün yasal sahibi olmalıdır.
Başvuru belgesinde belirtilecek tüm bilgilerin doğruluğu imza sahibini bağlar. Bu bilgiler nedeniyle doğabilecek hukuksal sorumluluk imza sahibine aittir.
Dernek Yarışmanın duyurulması ve sonuçların ilan edilmesine yönelik olarak hazırlanacak basın bültenlerinde ve basılı materyallerde eserle birlikte Dernek logosu ve Resmi Sponsorun logosunu birlikte kullanmakla yükümlüdür.
Telif Hakları; Tüm eserlerin telif hakkı eser sahiplerine ait olacaktır, ancak yarışmayı düzenleyen Dernek, sahiplerinin isimlerini belirtmek koşulu ile dereceye giren öyküleri kitap haline getirip basabilir.

JÜRİ
İBRAHİM DİZMAN
MELTEM VURAL
HİKMET PALA
SANİYE YURDAKUL
Ödül töreni gecesinin yapılacağı yer ve program bilgileri web sitemizden, sosyal medya hesaplarımızdan duyurulacak, ayrıca yarışmacıların mail adreslerine yollanacaktır.
Bu şartname 11 maddeden ibaret olup yarışmaya başvuran kişiler tarafından kabul edilmiş sayılır.

[Detaylar ve başvuru için](http://gzlordu.org/yarismalar/oyku-yarismasi/sartname?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}
