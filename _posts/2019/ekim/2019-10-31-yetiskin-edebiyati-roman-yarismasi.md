---
layout: post
title: "Kanes Yayınları Yetişkin Edebiyatı Roman Yarışması"
description: "roman yarışması 2019, ödüllü yarışmalar 2019, kanes yayınları"
category: articles
tags: [aralık 2019, genel, roman yarışması]
comments: true
lastDate: 1577739600
dateHuman: "31 Aralık 2019"
comTopic: "Serbest"
attendance: "E-Posta"
requirements: "Yarışmaya katılacaklar 18 yaşından büyük olmalıdır"
---

Yarışmanın Amacı:
Çağdaş Türk Edebiyatına özgün eserler kazandırmak amacıyla her yıl düzenlediğimiz roman yarışmamız, şartname koşullarına uyan tüm katılımcılara açıktır. İş bu şartnamede katılımcılar eser sahibi olarak anılacaktır.

Şartlar:
1- Yarışma 18 yaşın üzerinde olan ve şartname koşullarına uyan tüm yazarlara açıktır.
2- Yarışmaya Kanes Yayınları çalışanları, yazarları ve Seçici Kurul üyelerinin kendileri ve birinci dereceden yakınları katılamaz.
3- Eser Sahibi, şartname koşullarını peşinen kabul etmiş sayılır.

Eser Nitelikleri:
1- Eserin dili Türkçe olacaktır.
2- Roman yarışmasında herhangi bir tema, karakter, sayfa sınırlaması yoktur.
3- Yarışmaya gönderilen eserler kısmen veya tamamen herhangi bir mecrada yayımlanmamış olmalı ve yayımlanmak üzere eser sahibine yasal sorumluluk getiren bir sözleşmesi bulunmamalıdır.
4- Eser sahibi gönderdiği dosyanın özgün olduğunu, telif yasasını bağlayıcı herhangi bir eseri çağrıştırmadığını, kopya olmadığını beyan eder.
5- Eser sahibi, eserinin içeriğinde edebi değerlerden uzak; cinsiyetçi, ırkçı ayrımcılığa yönelik suç unsurları ve nefret söylemi olmadığını beyan eder. Tespit edilen dosyalar elenecektir.
6- Eser sahibi tarafından yazıldığı kabul edilen metin daha önce herhangi bir yarışmadan ödül almamış olmalıdır. Kanes Yayınları tarafından kitap haline getirilmek üzere ayrıca sunulacak 5 yıllık sözleşmeyi peşinen kabul etmiş sayılır. Eser sahibi sözleşme şartlarını kabul etmediğinde Kanes Yayınları’nın eseri yayınlamama hakkı saklıdır. Bu konuda seçici kurulun herhangi bir sorumluluğu yoktur.
7- Alıntı ve kopyalama usulüyle başkaları tarafından yazılan metin olduğu tespit edilen eserler değerlendirme dışı tutulacaktır.
8- Eser kitap haline getirildikten sonra üçüncü şahıslar tarafından eser sahibine telif hakkı iddiası ile açılan davalardan yayınevi sorumlu olmayacak, yayınevinin uğradığı maddi ve manevi zarar yasalar çerçevesinde talep edilecektir.
9- Ödül almadığı halde yayınlanmaya değer görülen eserler için de 8. madde hükümleri geçerlidir. Eser sahibi, yayınevinin belirlediği zararı geri ödemekle yükümlüdür.
10- Yarışmaya katılacak dosyanın biçimsel özellikleri aşağıdaki maddelerde belirtildiği gibi olacaktır.
    a. Bilgisayarda word belgesi olarak A4 boyutunda, sağ-sol ve alt-üst kenar boşlukları 2 cm.’yi geçmeyecektir.
    b. Eser Times New Roman yazı fontuyla, 12 (on iki) punto, 1,5 satır aralığı ile yazılacaktır.
    c. Eserin dosyasında eser sahibinin adı ve soyadı kesinlikle bulunmayacaktır. En az 6 harften oluşan anlamlı bir kelime “rumuz” olarak kullanılacaktır.

Eserin Teslimi:
1- Eser, **romanyarismasi@kanesyayinlari.com** adresine e-posta ile gönderilecektir. Bu e-postada eser sahibi hakkında bilgi ve çağrışım yapabilecek ibare kesinlikle olmayacaktır.
2- Katılımcı Şartname ekindeki eser sahibi bilgi formunu doldurup imzaladıktan sonra taranmış dosyayı rumuz@kanesyayinlari.com adresine bir adet fotoğraf ve biyografisiyle birlikte gönderecektir.
3- Birden fazla yazarı olan eserler kabul edilmeyecektir. Elden veya kargo ile eser teslimi kesinlikle kabul edilmeyecektir.
4- 31.12.2019 tarihinden sonra gönderilen eserler değerlendirmeye alınmayacaktır.

Değerlendirme:
1- Eser sahibi adının olmadığı rumuz içeren eserler (ad ve kimlik bilgisi olanlar hemen elenecektir) ön eleme kuruluna gönderilecek ve puanlanması istenecektir. 90 üzerinde puan alan 50 eser seçici kurula gönderilecek ve final değerlendirmesi yapılacaktır.
2- Eser sahibine ait rumuz ve kimlik bilgilerinin bulunduğu e-posta adresleri Kanes Yayınları yetkilisine zimmetlenecek ve 30.06. 2020 tarihinde yapılacak yayın kurulu toplantısına kadar dereceye giren eserlerle eşleştirilmeyecektir. Eşit puan almış eser olursa yeniden değerlendirmeye tabi tutulacaktır.
3- Seçici kurul, ödüle değer eser bulamadığında yayın kurulu basım için en iyileri hakkında yazarlarıyla ön görüşme hakkını saklı tutar.
4- Sonuçlar 01.07.2020 tarihinde açıklanacaktır.

Ödüller:
Ödüle layık görülen eser Kanes Yayınları etiketiyle 2020 İstanbul Tüyap Kitap Fuarına kadar kitap olarak basılacaktır.
1. Ödül kazanan eserin yayın hakları 5 (beş) yıl süreyle Kanes Yayınları- Miranka Basım Yayım Dağıtım San. Tic. Ltd. Şti devredilmiş olacaktır. Yayınlanmaya karar verilmesi halinde 5846 Sayılı FSEK çerçevesinde telif sözleşmesi imzalanacaktır.
2. Yayınevi ödül alan eserleri yayınlamak zorunda olmadığı gibi ödül almayanlardan da seçki yapma hakkını saklı tutar. Bu durumda yayın kurulu tarafından seçilen eserler de yayınlanmak üzere eser sahibi ile görüşme yapılabilir. İki kurul birbirinden bağımsızdır.
3. Jüri üyelerinin herhangi bir etki altında kalmadan çalışabilmesi ve yarışmanın güvenliği açısından isimleri yarışma sonuçlarıyla birlikte açıklanacaktır.

[Taahhütname](https://firebasestorage.googleapis.com/v0/b/edebiyat-yarismalari.appspot.com/o/kanes-yayinlari-yetiskin-edebiyati-taahh%C3%BCtname.pdf?alt=media&token=019c1129-9eb4-4d0d-b4f8-6f4deecb4faa){:rel="nofollow"}{:target="_blank"}{:class="gtag"}
