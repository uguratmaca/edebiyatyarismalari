---
layout: post
title: "Senin İklim Kahramanın Kim Öykü, Resim, Fotoğraf Yarışması"
description: "öykü yarışması 2019, hikaye yarışması 2019, para ödüllü yarışmalar 2019"
category: articles
tags: [kasım 2019, lise, hikaye yarışması, resim yarışması, fotoğraf yarışması]
comments: true
lastDate: 1575061200
dateHuman: "30 Kasım 2019"
comTopic: "Küresel İklim Değişikliği ve Çevre Sorunları"
attendance: "Websitesi"
price: "9 Bin TL'dir"
requirements: "13-18 Yaş arası gençler"
image: "https://firebasestorage.googleapis.com/v0/b/edebiyat-yarismalari.appspot.com/o/senin-iklim-kahramanin-kim-oyku-fotograf-resim-yarismasi.jpg?alt=media&token=85aa0097-4f73-4a2c-8831-eac10773c7e7"
---

Senin İklim Kahramanın Kim?
Alternatif sosyal medya sitesi novelheroes.com, küresel iklim değişikliğinin olumsuz etkilerine dikkat çekmek amacıyla gençlere yönelik bir yarışma düzenliyor.
Küresel ısınmanın yarattığı çevre sorunlarının dünya gündemine çocuklar ve gençler tarafından taşınması umut verici bir gelişme. “novelheroes.com” genç iklim kahramanlarının coşkulu ve kararlı hareketini desteklemek istiyor. Dünyanın tüm kahramanlarının interaktif ansiklopedisi olmayı hedefleyen “novelheroes.com” üzerinden yürütülecek yarışmada Kahramanını Yaz, Kahramanını Resimle, Kahramanını Fotoğrafla olmak üzere üç kategori bulunuyor.
13-18 yaş arası gençlerin katılımına açık olan yarışmanın teması “Küresel İklim Değişikliği ve Çevre Sorunları”. 
Para ödülü yanı sıra dergi ve kitapların hediye edileceği yarışma için son başvuru tarihi ise 30 Kasım 2019. 

Başvuru yapmak için öncelikle “novelheroes.com” a üye olmak gerekiyor.
Küresel iklim değişikliği çağında “kahraman” kim?
Klasik anlamıyla kahraman, güçlünün karşısında zayıfın yanında yer alan, haksızlığa meydan okuyan, bir amaç uğruna zorluklara göğüs geren ve kötülüğe karşı mücadele edendir. Çocukken hayalleri süsler, büyürken güç verir, yolları aydınlatır. Anti-kahramanlar da vardır; uyumsuz, dışlanmış, şanssız belki ama asla kötü değil. Şehirde, sokakta, vapurda, trende, okulda, ofiste, kafede, evde, çalışırken, rüya görürken, hayal kurarken, bir kitabın sayfalarında, bir filmde bulabiliriz “kahramanlarımızı”.
Her şeyin büyük bir hızla dönüştüğü günümüzde, klasik kahraman tanımlarımızdan farklı özellikle genç kahramanlar tanıyoruz artık; yaşanabilir bir dünya için mücadele veren, dünyanın dört bir yanından çocuklar ve gençler. “novelheroes.com” hem iklim kahramanlarının ilham verici öykülerinden yola çıkıyor, hem de “sadece insanlar mı kahramandır” diyerek “kahramanlık”ı yeniden tanımlamaya davet ediyor. Çiçeklerini şifa olsun diye sunan bir kestane ağacı da kahraman değil midir? Bir zeytin fidanı, uzak diyarlarda öten bir kuş, neden olmasın?

Senin Kahramanın Kim? Yaz, Resimle, Fotoğrafla!
“Yaratılan her kahramanın kendisini ifade etmeye ihtiyacı var, insanların da bu kahramanları tanımaya” diyerek yola çıkan “novelheroes.com”, 13-18 yaş aralığında tüm gençleri çevre duyarlılığıyla üretim yapmaya davet ediyor. Yarışma katılımcılarından, yazarak (öykü), resim yaparak veya fotoğraflayarak çevreyle ilgili duyarlılıklarını yansıtmaları bekleniyor. 
Yarışmaya 30 Kasım 2019 tarihine kadar novelheroes.com üzerinden #kahramanımıyazdım #kahramanımıresimledim #kahramanımıfotoğrafladım hashtag’leri
kullanılarak katılım sağlanabilecek.
Yarışma sonucunda kategori 1.’lerine 2000’er TL, 2.’lerine 1000’er TL, 3.’lerine ise Roman Kahramanları Dergisi seti (40 sayı) hediye edilecek. Ayrıca jüri özel ödülü olarak Heyamola Yayınları’ndan basılmış birer adet (toplam 50) kitap hediyesi de verilecek. Yarışmanın değerlendirme komitesinde Oğuz Şenses, Ercan Yılmaz, Baytekin Kara, Ahmet Umur Deniz, Serap İlhan Asan (Roman Kahramanları Dergisi) ve Bahriye Kabadayı Dal (novelheroes) yer alıyor. Son katılım tarihinde (30 Kasım) başlayacak yarışmanın sonucu ise 21 Aralık Dünya Roman Kahramanları Günü’nde novelheroes.com üzerinden duyurulacak.
Dünyanın bütün kahramanları birleşin!
novelheroes.com, sosyal medya kullanıcılarının hem roman, öykü, masal, oyun, mitoloji, seyahat, resim, heykel, fotoğraf, sinema, tiyatro, felsefe, arkeoloji gibi kültür sanat alanlarında 24 farklı kategoride ansiklopedik bilgiye ulaşabilecekleri ve özgün içerik üretebilecekleri; hem de iletişim amaçlı kullanabilecekleri bir platform. Siteye üye olanlar, profil oluşturabilir, profil alanlarını kişiselleştirebilir, diğer üyelerle iletişim kurabilir ve ilgi
alanlarına göre gruplar kurabilir. Kültür belleğimizi yaşatan ve genişleten kurgusal ya da gerçek tüm kahramanların iletişim ve paylaşım alanı olmayı hedefleyen novelheroes farklı bakış açıları arayanlara, uluslararası çapta kaliteli, keyifli ve ilham verici bir okuma deneyimi vaat ediyor. “Özgün.
Özgür. Kolektif” sloganıyla yola çıkan girişimin hedefi, geleceğe miras evrensel bir külliyat inşa etmek.
“Senin İklim Kahramanın Kim?” yarışması, Heyamola Yayınları, Roman Kahramanları Dergisi ve gazeteistanbul.com tarafından destekleniyor.

SENİN İKLİM KAHRAMANIN KİM?
YARIŞMA ŞARTNAMESİ VE BAŞVURU KOŞULLARI
A) TARİH
“Senin İklim Kahramanın Kim?” yarışması için son başvuru tarihi 30 Kasım 2019’dur.
Yarışma sonuçları 21 Aralık 2019 Dünya Roman Kahramanları Günü’nde novelhereos.com
üzerinden ilân edilecektir.
B) AMAÇ
Yarışmanın amacı, gezegenimizin doğal kaynaklarının hızla tükenmesine yol açan iklim
değişikliğine dikkat çekmektir. Sosyal medya gücünün, kültür /sanat/ çevre alanında ve
gençlerdeki potansiyel çevre bilincini ortaya çıkartmak için kullanılması hedeflenmektedir.
C) YARIŞMA ORGAZİZASYONU
Yarışma, alternatif bir sosyal medya platformu olan novelheroes.com tarafından
düzenlenmektedir. Dünyanın tüm kahramanlarının interaktif ansiklopedisi olmayı 
hedefleyen novelheroes.com bir ATT Basım Yayın Ltd. Şti kuruluşudur. Etkinlik Heyamola
Yayınları, Roman Kahramanları Dergisi ve Gazete İstanbul tarafından desteklenmektedir.
D) YARIŞMANIN KONUSU
“Senin İklim Kahramanın Kim?” yarışması, insan tarafından bozulmuş ekolojik dengeyi
korumaya çalışan her canlı türünden kahramanlara odaklanır. Gezegenin sadece insanlara
ait olmadığını, doğada yaptığımız en küçük tahribatın geri dönülemez büyük sorunlara yol
açtığı inkâr edilemez bir gerçek. Dünyanın dört bir yanından iklim krizini çözmeye yönelik
çığlıklar duyuluyor. Yarışma, gençlerin bu çığlığını daha duyulur kılma mücadelesini
destekliyor ve soruyor “Senin iklim kahramanın kim?” ve “Kahramanlar sadece insanlar
mıdır?”. Her gün binlerce çiçeğe konup bal yapan, şifa dağıtan, atık olarak bıraktığı balmumu
insanlar tarafından pek çok alanda kullanılan bir arı, doğal döngünün parçası olan bitkiler,
sadece ihtiyacı kadar balık avlayan bir ayı, çürüten ve geri dönüştüren bir mantar, göçmen
kuşlar, oksijen kaynağı bilge ağaçlar… Çevreye bakışımız, onu gerçek anlamda tanımaya
çalıştığımızda değişecek.
E) KATEGORİLER
Yarışma 3 kategoriden oluşmaktadır:
ÖYKÜ kategorisinde katılımcılardan, seçtikleri kahraman etrafında yarışmanın konusu ve
genel çerçevesine uygun bir kısa öykü yazması beklenmektedir. Bu kategorideki başvurular,
novelheroes.com’a üye olduktan sonra, sitenin DUVAR bölümünde #kahramanımıyazdım
‘hashtag’iyle paylaşılmalıdır.
RESİM kategorisinde katılımcılardan, seçtikleri kahraman etrafında yarışmanın konusu ve
genel çerçevesine uygun bir resim üretmesi beklenmektedir. Bu kategorideki başvurular,
novelheroes.com’a üye olduktan sonra, sitenin DUVAR bölümünde
#kahramanımıresimledim ‘hashtag’iyle paylaşılmalıdır.
FOTOĞRAF kategorisinde katılımcılardan, seçtikleri kahraman etrafında yarışmanın konusu
ve genel çerçevesine uygun bir fotoğraf çekmesi beklenmektedir. Bu kategorideki başvurular,
novelheroes.com’a üye olduktan sonra, sitenin DUVAR bölümünde
#kahramanımıfotoğrafladım ‘hashtag’iyle paylaşılmalıdır.
F) KATILIM KOŞULLARI
1. Son başvuru tarihi 30 Kasım 2019’dur.
2. Yarışmaya 13-18 yaş aralığındaki kişiler başvurabilir.
3. Başvuran eserlerin, bu yarışma için özgün olarak üretilmiş olması gerekmektedir.
4. Yarışmaya katılmak isteyenler, novelheroes.com’a üye olduktan sonra, sitenin DUVAR
bölümünde #kahramanımıyazdım #kahramanımıresimledim #kahramanımıfotoğrafladım
hashtag’lerinden biriyle başvuru yapabilir.
5. Yarışmaya katılacakların siteye üye olurken kendilerine ulaşılabilecek geçerli bir mail
adresi vermeleri zorunludur. Yarışmayı kazananlara bu mail adreslerinden ulaşılacak,
kimliklerini doğrulayacak bilgi ve belgeler buradan talep edilecektir. Verilecek kişisel
bilgiler doğru olmak zorundadır. Reşit olmayanların ödüllerini sadece yasal temsilcileri
alabilir.
6. Yarışmacılar birden fazla eserle başvuruda bulunabilir.
7. Değerlendirme komitesinin kararları kesindir.
8. Yarışmaya gönderilecek eserlerin (yazı, resim, fotoğraf) ilk yayın hakkı bedelsiz olarak
novelheroes.com ve Roman Kahramanları Dergisi’ne aittir. Katılımcılar, yarışmaya
katılmakla bunların novelheroes.com ve Roman kahramanları dergisinde yayımlanmasına
izin vermiş sayılırlar.
9. Katılım koşullarına uyulmadığının tespit edilmesi durumunda novelheroes bu kişileri
yarışmadan çıkarma, ödül verilmiş ise geri isteme hakkına sahiptir.
G) DEĞERLENDİRME KOMİTESİ
Yarışmanın Değerlendirme Komitesinde Oğuz Şenses, Ercan Yılmaz, Baytekin Kara, Ahmet
Umur Deniz, Serap İlhan Asan (Roman Kahramanları Dergisi) ve Bahriye Kabadayı Dal
(novelheroes) yer almaktadır.
H) ÖDÜLLER VE ÖDEMELERİ
1. Ödül kategorileri aşağıdaki gibidir:
Öykü Kategorisi- Birincilik Ödülü: 2.000 TL
Öykü Kategorisi- İkincilik Ödülü: 1.000 TL
Öykü Kategorisi- Üçüncülük Ödülü: Roman Kahramanları Dergi Seti (40 sayı/ 2010-2019)
Resim Kategorisi- Birincilik Ödülü: 2.000 TL
Resim Kategorisi- İkincilik Ödülü: 1.000 TL
Resim Kategorisi- Üçüncülük Ödülü: Roman Kahramanları Dergi Seti (40 sayı/ 2010-2019)
Fotoğraf Kategorisi- Birincilik Ödülü: 2.000 TL
Fotoğraf Kategorisi- İkincilik Ödülü: 1.000 TL
Fotoğraf Kategorisi- Üçüncülük Ödülü: Roman Kahramanları Dergi Seti (40 sayı/ 2010-2019)
2. Değerlendirme Komitesi tarafından belirlenen adaylara ayrıca Heyamola Yayınları’ndan
basılmış birer adet (toplamda 50 adet) kitap da hediye edilecektir.
3. Belirtilen para ödülleri vergiler hariç net rakamlardır.
4. Para ödülü, ödül alanın bildireceği (reşit olmaması halinde yasal temsilcisinin) banka
hesabına yatırılır.
5. Para ödülü almaya hak kazanan eser sahiplerine ödülleri, ATT tarafından en geç 31 Aralık
2019 tarihine kadar ödenir.
G) YETKİ
Bu Şartnamede ayrıca belirtilmeyen konulardaki karar yetkisi novelheroes.com’a aittir.
Yeterli katılım olmaması veya mücbir sebeplerin bulunması hâlinde novelheroes’in
yarışmayı iptal etme hakkı saklıdır. Yarışmaya başvuran kişiler bu kuralları kabul etmiş
sayılırlar. 

İletişim: **info@novelheroes.com**

[Web sitesi](http://www.novelheroes.com?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}
