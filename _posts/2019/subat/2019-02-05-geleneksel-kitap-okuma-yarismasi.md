---
layout: post
title: "Bilgi Evi Geleneksel 15. Kitap Okuma Yarışması"
description: "bilgi evleri, zeytinburnu belediyesi, kitap okuma yarışması"
category: articles
tags: [şubat 2019, kitap okuma yarışması]
comments: true
---

Son Başvuru: 16 Şubat 2019 . Toplam Para Ödülü: 45 Bin TL'dir.
Zeytinburnu Belediyesi Bilgi Evlerinin bir kültür klasiği haline gelen 15. Kitap Okuma Yarışması’nda belirlenen yarışma kitapları her yıl olduğu gibi bu yıl da çok özel eserlerden oluşuyor.
Okumanın; ilerlemek için ilk adım olduğunu bilerek kitap ve okuma üzerine farkındalık oluşturmak, kitap okuma alışkanlığı kazandırmak amacıyla her yıl düzenli olarak gerçekleştirilen Zeytinburnu Bilgi Evleri Kitap Okuma Yarışmasının 15’incisi başladı. Okuma sevgisi oluşturarak merak eden, araştıran, sorgulayan, tartışan ve karar verebilen; neden sonuç ilişkisi kuran, üretici fikirler geliştirebilen bireylerin topluma kazandırılmasını hedefleyen yarışmaya, Zeytinburnu halkı yoğun ilgi gösteriyor. 

Zeytinburnu Belediyesi Bilgi Evlerinin bir kültür klasiği haline gelen Kitap Okuma Yarışması’nda belirlenen yarışma kitapları her yıl olduğu gibi bu yıl da çok özel eserlerden oluşuyor. Bilgi Evi öğretmenleri ile birlikte Zeytinburnu ilçesinde yer alan tüm okullardaki öğretmenlerin önerileri doğrultusunda bir araya getirilen binlerce kitap arasından uzun ve hummalı bir çalışma sonrasında belirlenen kitaplar, okuyucularını bekliyor. 15. Geleneksel Kitap Okuma Yarışması’nın kayıtları 16 Şubat 2019 Cumartesi gününe kadar devam edecek. Yarışma dört grupta yapılacak ve değerlendirilecek. Birinci grupta ilkokul 4 ve 5. sınıflar; ikinci grupta 6, 7 ve 8. sınıflar; üçüncü grupta lise öğrencileri; dördüncü grupta ise yetişkin kitapseverler yarışmaya katılabilecekler. Yarışmacılar kendi grubu için belirlenen 7’şer kitaptan oluşan eserleri okuyacaklar. Katılımcılar, kitaplarını Bilgi Evlerinden ödünç alabilecekleri gibi yazar, yayınevi ve baskı sayısı aynı olmak koşuluyla kendileri de temin edebiliyorlar. Katılımcılara 16 Mart 2019 Cumartesi günü gerçekleştirilecek sınavla, belirlenen kitaplardan çoktan seçmeli test yöntemiyle 100 soru yöneltilecek.

Her Grubun;
    Birincilerine	: 3.000 ₺
    İkincilerine	: 2.000 ₺
    Üçüncülerine	: 1.500 ₺
    Dördüncülerine	: 1.000 ₺
    Beşincilerine	: 750 ₺
    6, 7, 8, 9 ve 10’uncularına	: 600 ₺ ödül verilecek. 

Ayrıca ilk 3’e girecek olan adaylar, ailelerinden iki kişiyle birlikte Çanakkale Yaz Kampı’na gitmeye hak kazanacaklar. 5 gece 6 gün sürecek olan kampın tüm masrafları Zeytinburnu Belediyesi tarafından karşılanacak. Kaybedeni olmayan yarışmanın ödül töreni 23 Mart 2019 Cumartesi günü saat 14.00’te Zeytinburnu Kültür ve Sanat Merkezinde gerçekleştirilecek.

[Detaylar ve Başvuru için](http://www.bilgievi.org.tr/Haberler/2504/Geleneksel-Kitap-Okuma-Yarismasi--Basladi.aspx?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}