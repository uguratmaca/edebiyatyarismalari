---
layout: post
title: "16. Dünya Çocukları Haiku Yarışması"
description: "güncel şiir yarışması 2019, ödüllü yarışmalar 2019"
category: articles
tags: [şubat 2020, lise, ortaokul, ilkokul, şiir yarışması]
comments: true
lastDate: 1582923600
dateHuman: "29 Şubat 2020"
attendance: "Posta"
comTopic: "Spor"
requirements: "6 yaş üstü ve 15 yaş altında olan çocuklar katılabilir"
---

Japon Hava Yolları (JAL) Vakfı tarafından iki yılda bir dünya genelinde düzenlenen **Dünya Çocukları Haiku Yarışması**'nın  onaltıcısı 2019/2020 gerçekleşiyor. Derneğimiz JİKAD 13., 14. ve 15. yarışmaların Türkiye organizasyonuna destek vererek ülkemiz çocuklarının da yarışmada yer almasını sağlanmıştır. Yarışmada ilk 10 dereceye giren çalışmalar bir sonraki yıl yayınlanan Dünya Çocukları Antolojisi’nde resimleri ile beraber basılmaktadır. Ayrıca JAL Vakfı tarafından dereceye giren çalışmalara Japonya’dan değişik ödüller gönderilmektedir. Bugüne kadar yarışmamıza Adana, Bursa, Kayseri, İstanbul, Ankara,Manisa, Kastamonu gibi çeşitli illerin Bilim-Sanat Merkezleriyle yine ülkemizin değişik il ve ilçelerinden ilk ve ortaokul öğrencilerinden katılım sağlanmıştır.

2020 Tokyo Olimpiyat Oyunları vesilesi ile **16. Dünya Çocukları Haiku Yarışması** için tema olarak “Spor” belirlenmiştir.
Yarışmanın başvuruları 01 Ekim 2019 – 29 Şubat 2020 tarihlerinde kabul edilecektir. 6 yaş üstü ve 15 yaş altında olan çocuklarımızın katılabileceği yarışmamızla ilgili detaylı bilgilere bu sayfadan ulaşabilirsiniz. 

Yarışmamıza gönderilen eser ülkemizde JIKAD Derneğimizin oluşturduğu juri tarafından değerlendirilmektedir. Jüri başkanlığını Erciyes Üniversitesi Japon Dili ve Edebiyatı Ana Bilim Dalı Başkanı Prof.Dr. Ali Volkan ERDEMİR hocamız yapmaktadır.  

Kurallarına göre yazılan çalışmaların değerlendirildiği yarışma için, “Haiku nedir?”,  “Haiku Nasıl Yazılır? benzeri içeriği  http://jikad.org.tr/cocukhaikuyarismasi/2017/06/13/haiku-icin-temel-kurallar/ adresinde inceleyebilirsiniz.

Bu yıl  da yarışmamızın yaygınlaşmasını temenni etmekte olup ödüllerimizi de çoğaltmayı planlamaktayız.

Kültürün evrenselliği, barışın kalıcılığı, çocukların geleceğimiz olduğu gerçeklerine inanarak bu  etkinliğe destek veren Derneğimizin çalışmalarına katkı sağlayan herkese teşekkür ederiz. Okullarınızda, çevrenizde konu ile ilgilenecek kişilerle bu içeriği paylaşmanızdan memnuniyet duyacağız. Öğrencileriyle atölye çalışmaları yaparak kurallarına uygun eserleri tarafımıza iletebilecek öğretmenlerimize de şimdiden teşekkürlerimizi ve  saygılarımızı sunarız.

Önemli Tarihler
Bu yılki yarışmanın takvimini Japon Havayolları şirketinin bir kuruluşu olan JAL Vakfı şu şekilde planladı.

Başvuru tarihleri  : 1 Ekim 2019 – 29 Şubat 2020
Çalışmaların  juri tarafından değerlendirilmesi için son tarih : 1 Mart – 30 Nisan 2020
Değerlendirme raporunun JAL Vakfına gönderilmesi : 30 Nisan 2020
Dünya genelinde sonuçların JAL web sayfasından duyurulması : Haziran 2020
Ödül alan çalışmaların orjinallerinin JAL Vakfına gönderilmesi: 10 Haziran 2020
Katılımcı ülkelerde yapılacak ödül töreni : Haziran 2020
16. Dünya Çocukları Haiku Yarışması Antolojisinin yayınlanması ve dağıtımı : Şubat 2021

Haiku Nedir, Nasıl Yazılır?
Bir an yakala,  fotoğraf çeker gibi o anı zihnine yerleştir,  ilk satırda 5 hece, ikinci satırda 7 hece ve son satırda 5 hece kullanarak ne gördüğünü anlat ama ne hissettiğini gizle. Bunu bir anda yapmak zor olabilir, bunun için bir kaç deneme yapmak gerekebilir. Sitemizde 13-14 ve 15. yarışmanın çalışmalarını incelemek, ilk başta yol gösterici olabilir.
http://jikad.org.tr/cocukhaikuyarismasi/category/sonuclar/

Başvuru için Posta Adresi :
Şehir dışından gelecek çalışmalar için JIKAD, PK – 225,  35212/Pasaport-İZMİR
İzmir içinde de dilerseniz posta ile dilerseniz elden teslim edebilirsiniz.
JİKAD Adres : Kültür Mahallesi, Mustafa Münir Birsel Sokak
No: 4/1 Kordon İş Hanı Kat:4 No: 403 Alsancak/İzmir
e-mail : bilgi@jikad.org.tr

Türkiye Elemesi
Her bir çalışmayı çok değerli görüypruz!  Değerlendirme ise tema doğru mu, orijinal mi  , haiku formuna yakın mı, ebeveyn desteği almış olabilir mi, resim çalışması titizlikle yapılmş mı gibi kriterlere göre jurimiz tarafından yapılıyor.

Kabul edilmeyen haikular:
Belirtilen kurallara uymayanlar,
Slogan, öğüt, tavsiye ve düz yazı ifadeler bulunanlar,
Kopya olan ve başka birinin yardımıyla yazılanlar.

[Başvuru Formu](http://jikad.org.tr/cocukhaikuyarismasi/wp-content/uploads/2019/08/2019_haiku_basvuruformu.pdf?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}