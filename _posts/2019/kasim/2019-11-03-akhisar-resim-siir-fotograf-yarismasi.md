---
layout: post
title: "Akhisar Şiir, Resim ve Fotoğraf Yarışması"
description: "akhisar şiir yarışması, resim yarışması, resim yarışmaları, fotoğraf yarışmaları, ödüllü yarışmalar 2019"
category: articles
tags: [kasım 2019, lise, ortaokul, resim yarışması, şiir yarışması, fotoğraf yarışması]
comments: true
lastDate: 1573765200
dateHuman: "15 Kasım 2019"
attendance: "E-Posta"
requirements: "Akhisarlı ortaokul ve lise öğrencileri"
image: "https://firebasestorage.googleapis.com/v0/b/edebiyat-yarismalari.appspot.com/o/akhisar-ajandasini-olusturuyor-resim-siir-fotograf-yarismasi.jpg?alt=media&token=900f1a80-fed8-4eaf-b7fa-9efa0f7d9bcf"
---

Akhisar, ajandasını oluşturuyor!
Akhisar Belediyesi ve Bahçeşehir Koleji işbirliğiyle hayata geçen Akhisar Ajandası’nda, Akhisarlı öğrencilerin ürettiği resim, şiir ve fotoğraflar yer alacak.
Akhisar Belediyesi, şehirdeki kültürel ve sanatsal çalışmalarına bir yenisini daha ekliyor. Akhisarlı yetenekleri keşfetmek, kentteki tarihi değerleri ön plana çıkarmak ve öğrencilerin gelişimlerine katkı sağlamak amacıyla Akhisar Belediyesi ve Bahçeşehir Koleji ‘Akhisar Ajandası’ projesini hayata geçiriyor.

DERECEYE GİREN ÖĞRENCİLER ALTIN İLE ÖDÜLLENDİRİLECEK
Projenin koordinesinde görevli Bahçeşehir Koleji öğretmenlerinden Zeynep Füzün, proje ile ilgili detayları paylaştı. Füzün, konuşmasında şu ifadelere yer verdi, “Akhisarlı öğrenciler ile birlikte Akhisar Ajandası oluşturacağız. Bunun için öncelikle ortaokullar arası resim, liseler arası fotoğraf ve şiir yarışması düzenledik. Yarışmanın konuları resim dalında; **‘Hayalindeki Akhisar’ı Çiz’**, fotoğraf dalında; **‘Akhisar’ın Fotoğrafını Çek’**, şiir dalında **‘Akhisar Sevgini Anlat’** olarak belirlendi. Her kategoride üç öğrenci altın ile ödüllendirilecek, sergilenmeye değer eserler sergilenecek ve ‘Akhisar Ajandası’nda yer alacaktır. Yarışmanın kazananları Akhisar İlçe Milli Eğitim Müdürlüğü’nün eser seçme komisyonunda belirlenecektir. Öğrenciler yarışma ile ilgili ayrıntılı bilgiye ve şartnameye branş öğretmenlerinden ulaşabilirler” dedi.

“GELECEĞİMİZİ OLUŞTURACAK GENÇLERİMİZİ ÖNEMSİYORUZ”
Akhisar Belediyesi olarak, öğrencilerin gelişimine katkı sağlayacak projeleri desteklediklerini belirten Akhisar Belediye Başkanı Besim Dutlulu, “Geleceğimizi oluşturacak gençlerimizi önemsiyoruz. Bu proje ile öğrencilerimizin sosyal, kültürel, sanatsal ve tarihi ilgilerini canlı tutmayı, gelişimlerine fayda sağlamayı ve üretilen eserlerle farkındalık oluşturmayı hedefliyoruz. Çocuklarımız, yaşadıkları şehrin değerlerini sanata dökerken, hem kendilerini geliştirecekler hem de sanatsal bir eserin oluşmasına katkı sağlayacaklar. Gelecekte hem öğrencilerimizin, hem de bizim gurur duyacağımız bir Akhisar Ajandası’nın oluşacağına inanıyorum” diye konuştu.
Projeye katılacak eserler ile ilgili son başvuru tarihi 15 Kasım 2019 olacağı ifade edildi.