---
layout: post
title: "Dış İşleri Bakanlığı Makale Yarışması"
description: "güncel makale yarışması 2019, para ödüllü yarışmalar 2019, T.C. DIŞİŞLERİ BAKANLIĞI MAKALE YARIŞMASI"
category: articles
tags: [aralık 2019, üniversite, makale yarışması]
comments: true
lastDate: 1576357200
dateHuman: "15 Aralık 2019"
attendance: "E-Posta"
price: "22 Bin 500 TL'dir"
requirements: "Üniversitelerin Uluslararası ilişkiler, siyaset bilimi, kamu yönetimi, hukuk, iktisat, işletme, maliye, finans, tarih, sosyoloji, halkla ilişkiler ve tanıtım veya psikoloji bölümlerinde lisans öğrencisi olmak"
comTopic: "SAHADA VE MASADA GÜÇLÜ DİPLOMASİ: CUMHURİYETİMİZİN 100. YILINDA TÜRK DIŞ POLİTİKASI"
image: "https://firebasestorage.googleapis.com/v0/b/edebiyat-yarismalari.appspot.com/o/di%C5%9F-i%C5%9Fleri-bakanligi-makale-yarismasi.jpg?alt=media&token=48bab8c3-eda1-47a0-9f2d-1f97808bbfb9"
---

Konu:
Küresel ve bölgesel düzeyde derin siyasi, ekonomik ve teknolojik değişimler yaşanmaktadır. Bu değişimleri dikkate alarak dış politika araçlarını zenginleştiren ve güçlendiren aktörler küresel ve bölgesel rekabette kendi yerlerini sağlamlaştırmaktadır. Türkiye de “sahada ve masada güçlü diplomasi” için dış politika araçlarını çeşitlendirmekte, diplomasi ağını genişletmekte, insan sermayesi ve teknoloji yatırımlarına ağırlık vermektedir.

Bu çerçevede, Türkiye faaliyet alanlarını genişletirken, Güney Amerika ve Afrika’dan sonra bu defa “Yeniden Asya” ile Asya kıtasına bir açılımda bulunmaktadır. Cumhuriyetimizin 100. yılına yaklaştığımız şu günlerde Türk Dış Politikasının çalışma alanlarının genişletilmesi ve derinleştirilmesi 2023 hedeflerimize ulaşmada büyük katkı sağlamaktadır.

Dışişleri Bakanlığı Stratejik Araştırmalar Merkezi (SAM), lisans öğrencilerini 2023 hedeflerine ulaşma yolunda Türk Dış Politikasının ana unsurları, araçları, öncelikleri, fırsat alanları, karşı karşıya kaldığı meydan okumaları ele alan makaleler yazmaya davet etmektedir.

Yarışmaya gönderilecek makalelerde, “araçlar ile temel hedefler arasında, üzerine iyice düşünülmüş ilişkiler” olarak da tanımlanan “Büyük (Grand) Strateji” kavramı kapsamında mevcut ve potansiyel dış politika meselelerimizin stratejik bir çerçevede ele alınması beklenmektedir. Öngörülen “Büyük (Grand) Strateji” ülkemizin ulusal çıkar ve hedefleri ile bunlara yönelik tehditlerin “hiyerarşik” bir sıralamasını da içermelidir. Bunun yanı sıra, belirlenen strateji, komşularımız, yakın çevremiz ve dünyada yer alan ülkelerle ne tür ilişkilerin geliştirilmesi gerektiğini de irdelemelidir.  

Değerlendirme:
Makalelerin değerlendirmesi Dışişleri Bakanlığı mensupları ve akademisyenlerden müteşekkil bir akademik heyet tarafından yapılacaktır. Değerlendirmelerde yazım tekniği, metodoloji, dil ve ifade yeteneği, savların özgünlüğü ve uygulanabilirliği dikkate alınacaktır.

Katılım:
Uluslararası ilişkiler, siyaset bilimi, kamu yönetimi, hukuk, iktisat, işletme,  maliye, finans, tarih, sosyoloji, halkla ilişkiler ve tanıtım veya psikoloji bölümlerinde öğrenim gören lisans öğrencileri yarışmaya katılabilirler.

Ödüller:
İlk üçe giren yarışmacılar Dışişleri Bakanı Sayın Mevlüt Çavuşoğlu’nun bir yurtdışı ziyaretinde resmi heyette yer alacak, ayrıca aşağıdaki para ödüllerinin sahibi olacaktır.
Birinci: 10.000 TL
İkinci: 7.500 TL
Üçüncü: 5.000 TL

Şartlar:
T.C. vatandaşı veya Mavi Kart hamili olmak
Türkiye’deki veya yurtdışındaki üniversitelerin Uluslararası ilişkiler, siyaset bilimi, kamu yönetimi, hukuk, iktisat, işletme, maliye, finans, tarih, sosyoloji, halkla ilişkiler ve tanıtım veya psikoloji bölümlerinde lisans öğrencisi olmak
Makaleler, yazarının güncel özgeçmiş ve öğrenci belgesiyle birlikte **yarisma@mfa.gov.tr** e-posta adresine “SAM Makale Yarışması” konu başlığıyla gönderilmelidir. Yarışmaya katılım için önkayıt yapılmasına gerek bulunmamaktadır. 
Yarışma için hazırlanacak makaleler Türkçe veya İngilizce dillerinde en az 3.000 en fazla 4.000 kelime olmalıdır. İngilizce ve Türkçe özetler ile son notlar kelime sınırlamasına dâhil değildir.
Yarışmaya katılan makalelerin tüm yayın, yayım ve dağıtım hakları Dışişleri Bakanlığı Stratejik Araştırmalar Merkezi’ne aittir.

Güncelleme: Linkler kırılmış, kaldırıldı.