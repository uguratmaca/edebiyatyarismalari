---
layout: post
title: "15. Kadın Kadına Öykü Yarışması"
description: "öykü yarışmaları 2020, hikaye yarışması 2020, para ödüllü yarışmalar 2020"
category: articles
tags: [mart 2020, kadın, hikaye yarışması]
comments: true
lastDate: 1584738000
dateHuman: "21 Mart 2020"
price: "2 Bin 250 TL'dir"
comTopic: "Geleceği Hatırla!"
attendance: "E-Posta ya da Posta"
requirements: "Yarışma, Türkiye’de ya da yurt dışında yaşayan bütün kadınlara açıktır."  
---

Bu yıl on beşincisi düzenlenen Kadın Kadına Öykü Yarışması başvuruları başladı. Son başvuru tarihi 1 Mart 2020, Pazar. 15. Kadın Kadına Öykü Yarışması'nın duyurusu ise şöyle:
"Ortak mekânlarımız olmadan kimliklerimizi var eden belleğe sahip olmamız mümkün mü? Erkeklere ait mekânların çokluğu ve bu mekânlarda kurulan eril tarihin hâkimiyeti karşısında lezbiyenler, biseksüel kadınlar* olarak sahip olduğumuz mekânlar sınırlı. Bu durum başka sorulara eklemlendi zihinlerimizde ve bir niyete dönüştü.
"Mesela bu mekân eksikliğini öykülerimizle yaratacağımız “sözel mekan”larla kapatmayı denesek? Acaba yaratacağımız bu sözel mekânların içinden kadın kadına aşkımızın “tarihini” şimdiye göre “çoktan olmuş olandan” yola çıkarak yazmak yerine “olmuş olmasını istediğimiz” şekilde yeniden kurmak için geçmişimizi hayal edebilir miyiz? Acaba olmasını istediğimiz geçmişimizin geleceği’ni hatırlayabilir miyiz ve kadınları seven kadınların öyküleri ortak belleğimizi kurmanın bir aracı olabilir mi? Belki gelecekteki öykü mekânlarımıza gidip tarihimizi yeniden yazarız. Böylece belleğin ve hatırlamanın bir aradalığımızı güçlendiren, sevinçli karşılaşmalarımızı çoğaltan yollarını keşfederiz bu yıl öykülerle.

"Geleceği yalnızca kaygı duygusuyla duyumsayabildiğimiz şu günlerde biz “Geleceği Hatırla!” diyerek kadın kadına aşkın neşe ve sevincini, arzuladığımız geçmiş ve gelecekten bugüne taşıyacak öykülerinizi bekliyoruz."
*Kadın Kadına Öykü Yarışması, lezbiyen ve biseksüel kadın kimliklerinin yanında kendini bu kimliklerden farklı tanımlayanların, queer’lerin, kimliksizlerin kadın kadına öykülerine de açıktır.

Yarışmaya teknik katılım koşulları neler?
Yarışma, Türkiye’de ya da yurt dışında yaşayan bütün kadınlara açıktır.
Yarışmaya daha önce yayınlanmamış öyküler katılabilir.
Metinler 12 punto ve Times New Roman karakterinde yazılmış olmalıdır.
Bu formatta yazılacak öyküler en fazla 4 sayfa olmalıdır.
Adaylar yarışmaya en fazla bir öykü ile katılabilirler.
Yarışmaya posta ya da e-mail aracılığıyla katılmak mümkündür.
Öykülerin üzerine yazarın adı yazılmayacak, öykünün giriş/ilk sayfasının sol üst köşesinde rumuz belirtilecektir. Farklı katılımcıların rumuzlarının aynı olması durumunda Yarışma Yönetimi başka bir rumuz verebilir.
Yarışmaya e-posta yoluyla katılmak isteyen katılımcılar öykü ve özgeçmişlerinin her ikisini de ıslak imza ile imzalayıp, tarattıktan sonra **kadin@kaosgl.org** mail atarak yarışmaya başvurabilirler.
Yarışmaya posta yoluyla katılmak isteyen katılımcılar, rumuzlarının yazılı olduğu kapalı bir zarfın içine öykünün adını, kendi adlarını, soyadlarını, rumuzlarını, posta ve e-posta adreslerini, telefon/ faks numaraları ile yarım sayfayı geçmeyen imzalı özgeçmişlerini içeren bilgileri imzalı öyküleri ile birlikte posta yoluyla teslim edeceklerdir. Öyküler bilgisayar çıktısı olarak 2 kopya halinde gönderilmelidir. (Cezaevindeki kadınlar ve bilgisayara erişimi bulamayanlar, durumlarından jüriyi haberdar etmeleri halinde bu koşuldan muaf tutulacaktır).
Belirtilen format dışında yazılarak gönderilen öyküler değerlendirmeye alınmayacaktır.
Son başvuru tarihinden sonra ulaşan öyküler değerlendirmeye alınmayacaktır.
Yarışmaya gönderilen öyküler, değerlendirmeye alınsın ya da alınmasın, yazarlarına iade edilmeyecektir.
Yarışmaya katılan yazarların öyküleri, sonuçların açıklanmasından sonra Kaos GL’ nin web sitesinde, ilk üçe giren öyküler ise Kaos GL dergisinde yayımlanacaktır.
Öyküler, yazarları ya da Kaos GL dışında üçüncü kişiler tarafından izinsiz kullanılamaz.
İlk üçe girememiş öykülerin sahipleri öykülerini (yayımlanmadan) yarışmadan çekme hakkına sahiptir.
Kaos GL, bu öykülerden oluşan bir kitap hazırlama ve yayınlama hakkını da saklı tutar. 
Öykü Değerlendirme sonuçları Kaos GL’nin www.kaosgl.org adresindeki web sayfasında açıklanacaktır.
Yarışmaya katılım ücretsizdir.
Öykülerde aranacak değerlendirme koşulları neler?
Öyküler "Öykü Değerlendirme Jürisi” tarafından değerlendirilecektir.
Öyküler, belirlenen tema çerçevesinde şekillendirilmeli veya temayı içermelidir. Tema dışı öyküler değerlendirmeye alınmayacaktır.
Öykü Değerlendirme Jürisi, öykülerin toplumsal cinsiyet rolleri eşitliği yaklaşımıyla yazılıp yazılmadığını da dikkate alarak değerlendirme yapacaktır.
Öyküler lezbiyenlerin ve biseksüel kadınların öznelik hallerini içermelidir.
Lezbiyenliğin ve biseksüelliğin kriminalize edilmesine, karikatürize edilmesine ve pornografik olarak sunulmasına katkı sunan öyküler değerlendirilmeye alınmayacaktır.
Yarışmaya eşcinsel ve biseksüel kadınları güçlendiren, hayallerine, ütopyalarına cesaret veren öykülerin katılımı beklenmektedir.
Heteroseksüel aşka dayanan, heteroseksüel aşkı dayatan ve ikili cinsiyet rejimini olumlayan öyküler değerlendirmeye alınmayacaktır.
Homofobik, bifobik, transfobik, türcü, ırkçı anlatıya dayanan öyküler değerlendirmeye alınmayacaktır.
Edebi bir tür olarak öykü formatına uygun olmayan metinler değerlendirmeye alınmayacaktır.
Öyküler Türkçe dilinde dil bilgisi kullanımı ve üsluba dikkat edilerek değerlendirilecektir.
Katılımcılar belirtilen koşulları kabul etmiş sayılırlar. Değerlendirme jürisi, bu koşulları gözetmeyen öyküleri diskalifiye etme hakkına sahiptir.
Öykü Değerlendirme Jürisi:
Aslı Solakoğlu, Aylime Aslı Demir, Belma Fırat, Burcu Ersoy, Burcu Baba, Ebru Nihan Celkan, Karin Karakaşlı, Pelin Buzluk, Süreyya Karacabey

Son Başvuru Tarihi: 1 MART 2020, PAZAR

Ödüller:
Birinci olan öykünün sahibi 900 TL
İkinci olan öykünün sahibi 750 TL
Üçüncü olan öykünün sahibi 600 TL kazanacak.
Jüri Özel Ödülü kazanan öykü sahiplerine, 1 yıllık Kaos GL dergisi aboneliği verilecektir.
Yarışma ile ilgili gelişmeleri Kaos GL’ nin web sayfasından takip edebilirsiniz.
Öykülerin Gönderileceği Adres: 
Tunus Caddesi PTT Tunus Şubesi PK:12
Kavaklıdere Çankaya / ANKARA