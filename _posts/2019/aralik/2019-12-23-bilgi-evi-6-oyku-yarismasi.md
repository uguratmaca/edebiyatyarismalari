---
layout: post
title: "Bilgi Evleri 6. Öykü Yarışması"
description: "öykü yarışması 2020, hikaye yarışması 2020, hikaye yarışmaları, öykü yarışmaları"
category: articles
tags: [ocak 2020, ortaokul, lise, üniversite, hikaye yarışması]
comments: true
lastDate: 1578344400
price: "37 Bin 500 TL'dir"
dateHuman: "7 Ocak 2020"
comTopic: "Serbest"
attendance: "Elden/Posta"
requirements: "3 Kategoride: İlkokul, lise, üniversite öğrencileri katılabilir"
image: "https://firebasestorage.googleapis.com/v0/b/edebiyat-yarismalari.appspot.com/o/bilgi-evleri-6-oyku-yarismasi-2020.jpg?alt=media&token=128843ba-a48d-4d8e-a231-b0f8049b03fb"
---

İşte Sizin 'Öykü'nüz..!  
Zeytinburnulu çocuk ve gençlere kitap sevgisiyle birlikte okuma alışkanlığını da kazandıran Zeytinburnu Belediyesi Bilgi Evleri, **Öykü Yarışması** ile tüm üyelerini yazmaya davet ediyor. 
 
Zeytinburnu Belediyesi Bilgi Evleri, gelenekselleşen Öykü Yarışması’nın bu yıl 6’ncısını düzenliyor. Yazmayı kendine uğraş edinenlerin çalışmalarını desteklemeyi hedefleyerek düzenlenen Öykü Yarışması; gençlere dilimizi doğru ve etkin bir biçimde kullanmayı, özellikle de öykücülüğümüze yeni eserler kazandırmayı hedefliyor.

Konusu serbest olan öykü yarışmasında, yarışmaya girecek öykülerin daha önce yayımlanmamış, başka bir yarışmaya veya herhangi bir yayınevine gönderilmemiş olması gerekiyor. Öykü yarışması 6, 7 ve 8. sınıf öğrencileri (1. Grup), lise öğrencileri (2.Grup), üniversite öğrencileri ve yetişkinler (3. Grup) olmak üzere üç farklı alanda gerçekleştirilecek. Yarışmaya gönderilecek olan eserlerin 7 Ocak 2020 Salı günü saat 17.00’ye kadar Bilgi Evleri’ne teslim edilmesi gerekiyor. Yarışmacıların en fazla iki eserle katılabilecekleri öykü yarışmasının jüri başkanlığını Prof. Dr. M. Fatih Andı yapacak. Jüride Cemal Şakar, Sedat Demir, Aykut Ertuğrul, Güray Süngü, Handan Acar Yıldız, Burcu Bayer ve edebiyat dünyasının önemli yazarlarından oluşan bir kurul yer alacak.

ÖYKÜLER KİTAP OLACAK
Jüri değerlendirmesi sonucunda 7 Mart 2020 Cumartesi günü saat 19.00’da Zeytinburnu Kültür ve Sanat Merkezi’nde gerçekleştirilecek ödül töreni ile her grupta 1. olan eser sahiplerine 5.000 TL, 2. olan eser sahiplerine 3.000 TL, 3. olan eser sahiplerine 2.000 TL para ödülü verilecek. Ayrıca dereceye giren eserler haricinde her grupta beş eser sahibi de 500 TL’lik teşvik ödülünün sahibi olacak. Zeytinburnu Belediyesi Bilgi Evleri dereceye giren öyküleri bir kitap haline getirerek yayımlayacak. Böylelikle katılımcılar, öykülerinin ölümsüzleştirildiği paha biçilemez bir ödülün de sahibi olacaklar.

Başvuru ve Detaylı Bilgi İçin:  
413 11 11

Dâhilîler:
Sümer Bilgi Evi: 3211
Beştelsiz Bilgi Evi: 3212
Yeşiltepe Bilgi Evi: 3213
Veliefendi Bilgi Evi: 3214
Seyitnizam Bilgi Evi: 3215
Merkezefendi Bilgi Evi: 3216
Yenidoğan-Gökalp Bilgi Evi: 3217