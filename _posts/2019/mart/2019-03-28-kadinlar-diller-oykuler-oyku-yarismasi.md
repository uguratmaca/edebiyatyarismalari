---
layout: post
title: "Kadınlar, Diller, Öyküler Öykü Yarışması"
description: "egitimsen, izmir 1 nolu bölge, kadın meclisi"
category: articles
tags: [ağustos 2019, hikaye yarışması, kadın]
comments: true
lastDate: 1565816400
dateHuman: "15 Ağustos 2019"
image: "https://firebasestorage.googleapis.com/v0/b/edebiyat-yarismalari.appspot.com/o/kadinlar-diller-oykuler.jpg?alt=media&token=8f6bfe9d-50ee-4b3e-b41c-0fd8a7c1ddc7"
---

Yarışma Şartnamesi
Yaşamın her alanında sesimizi, sözümüzü duyurmak için mücadele etmeye devam ediyoruz. Kimi zaman geceleri de sokakları da terk etmiyoruz diyerek geliyoruz yan yana, kimi zaman eş değer işe eşit ücret diyerek, kimi zaman görünmeyen emek sesini yükselt diyoruz kimi zaman asla yalnız yürümeyeceksin derken, kadın cinayetleri politiktir derken karışıyor seslerimiz birbirine. Kadın yaşam özgürlük, Jin Jîyan Azadî… Her dilde sesimiz karışıyor birbirine.

Biz istedik ki duygularımız, sesimiz, yaşamımız, dillerimiz karışsın birbirine. Duygularımız ortaklaşsın ve öykülerimiz yayılsın her yere… Öykülerinizi okumaya, sizi dinlemeye hazırız bizimle paylaşır mısınız?

“Kadınlar, Diller, Öyküler”, öykü yarışması Eğitim Sen İzmir 1 No’lu Şube Kadın Meclisi tarafından düzenlenmiştir. Yarışmanın organizasyonundan, başvuru sürecinden, İzmir dışından katılarak ödül kazanan katılımcıların gidiş dönüş yol masraflarından ve İzmir’de barınma ihtiyaçlarının karşılanmasından  Eğitim Sen İzmir 1 No’lu Şube sorumludur.

Katılım Koşulları 

Yarışma, seçici kurul üyeleri ve birinci derece yakınları hariç bütün kadınlara açıktı
Öykülerin başka bir yarışmada ödül almamış ve hiçbir yerde yayımlanmamış olması gerekmektedir.
Her yazar ancak bir (1) eserle yarışmaya katılabilir.
Katılımcılar yarışmaya her dilden öyküleriyle katılabilir, ancak seçici kurulun değerlendirme  yapabilmesi için öykülerin Türkçe çevirisiyle birlikte gönderilmesi gereklidir.
Yarışmaya gönderilen öykülerin hukuki ve içerik sorumluluğu katılımcıya aittir. Öyküyle ilgili olarak herhangi bir şekilde 3. kişiler tarafından oluşturulacak  telif hakkı iddiası ve talebine karşı, öykü sahibi sorumlu olduğunu kabul eder.
Eserlerinin yayımlanması hâlinde eser sahipleri herhangi bir ücret talep edemezler.
Yarışmada ödül alan ve yayımlanmaya değer bulunan eserler kurum tarafından hazırlanacak broşür, web sayfası, kitap ve dergilerde tanıtım amaçlı kullanılabilirler.

Yarışmaya Gönderilecek Eserlerde Aranacak Koşullar

Öykü seçici kurulu, öykülerin toplumsal cinsiyet eşitliği yaklaşımıyla yazılıp yazılmadığını dikkate alarak değerlendirme yapacaktır. Her türlü ayrımcı türcü, ırkçı anlatıya dayanan öyküler değerlendirmeye alınmayacaktır.
Öyküler  bilgisayarda, Times New Roman karakteri ile 12 punto ve 1.5 satır aralığıyla A4 boyutunda en fazla on sayfa uzunluğunda yazılmış olmalıdır.
Yarışmaya posta ya da e-mail aracılığıyla katılmak mümkündür.
Yarışmaya e-posta yoluyla katılmak isteyen katılımcılar öykü ve özgeçmişlerinin her ikisini de ıslak imza ile imzalayıp, tarattıktan sonra kadinlardilleroykuler35@gmail.com  mail atarak yarışmaya başvurabilirler. Yarışmaya mail yoluyla gönderilecek öyküler için iki ayrı dosya açılmalıdır. İlk dosyaya eserin ismi verilmelidir ve öykünün giriş/ilk sayfasının sol üst köşesinde rumuz belirtilecektir. Öykü sahibinin kimliğine ilişkin bilgiler hiçbir sayfada yer almamalıdır, aksi halde eser değerlendirmeye alınmayacaktır. Yarışmacı; adını soyadını, elektronik posta adresini, cep telefonu numarasını, öz yaşam öyküsünü ve öyküsünün adını  yazdığı metni ikinci dosyaya kaydetmeli ve dosyaya kullanacağı rumuzun ismini vermelidir.
Yarışmaya posta yoluyla gönderilecek öyküler için; yarışmacı; adını soyadını, elektronik posta adresini, cep telefonu numarasını, öz yaşam öyküsünü ve öyküsünün adını  yazdığı kâğıdı ayrı bir zarfa koyup zarfın üzerine sadece rumuzunu yazarak bunu, öyküsünün yer aldığı büyük zarfın içine koymalıdır. Büyük zarfın üzerine de sadece rumuz yazılmalıdır.
Yarışmaya posta yoluyla gönderilecek öyküler aşağıdaki adrese posta ya da kargo yoluyla gönderilmelidir. Eserlerin, postada olası gecikmeler  göz önüne alınarak belirtilen tarihte  adreste olacak şekilde gönderilmesi  önemlidir.
Edebi bir tür olarak öykü formatına uygun olmayan metinler değerlendirmeye alınmayacaktır.
Son başvuru tarihinden sonra ulaşan öyküler değerlendirmeye alınmayacaktır.
Yarışmaya gönderilen öyküler, değerlendirmeye alınsın ya da alınmasın, yazarlarına iade edilmeyecektir.
Eğitim Sen İzmir 1 No’lu Şube  bu öykülerden oluşan bir kitap hazırlama ve yayınlama hakkını da saklı tutar.
Seçici Kurul, gerekli gördüğü takdirde ödüle değer eser sayısını değiştirebilir.
Başvuru sahipleri yukarıdaki koşulları kabul etmiş sayılırlar.

Ödüller 

Birincilik  Ödülü: 450 lira değerinde kitap hediye çeki
İkincilik  Ödülü:  350 lira değerinde kitap hediye çeki
Üçüncülük Ödülü: 250 lira değerinde kitap hediye çeki

Seçici  Kurul

Melda YAMAN
Handan ÇAĞLAYAN
Nursel ÇETİN
Seda DİKKATLİ
Berna Gül ÇETİN
Yarışmayla ilgili sorularınızı aşağıdaki iletişim numaralarına iletiniz.

Eylem Tunalı -  Eğitim Sen İzmir 1 No’lu Şube Kadın Sekreteri-  05058535741
Şube Telefonu : 02324894763

[Detaylar ve başvuru için](http://egitimsen.org.tr/izmir-1-nolu-sube-kadin-meclisinden-oyku-yarismasi/?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}
