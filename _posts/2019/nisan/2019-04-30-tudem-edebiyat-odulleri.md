---
layout: post
title: "17. Tudem Edebiyat Ödülleri"
description: "17. Tudem edebiyat ödülleri yarışması, para ödüllü yarışmalar, resimli kitap yarışması"
category: articles
tags: [kasım 2019, genel, roman yarışması, kitap dosyası]
comments: true
lastDate: 1572555600
dateHuman: "1 Kasım 2019"
price: "45 Bin TL'dir"
image: "https://firebasestorage.googleapis.com/v0/b/edebiyat-yarismalari.appspot.com/o/tudem-edebiyat-roman-resimli-kitap-yarismasi-2019.jpg?alt=media&token=29d6548e-5d0f-4d67-85b1-0dc6f32f7af2"
---

17. Tudem Edebiyat Ödülleri için başvurular başladı!

2003 yılından bu yana çocuk ve gençlik edebiyatına çağdaş ve özgün eserler kazandırmak amacıyla düzenlenen Tudem Edebiyat Ödülleri’ne başvurular başladı. Tudem Edebiyat Ödülleri 17. yılında hem yetişkin hem çocuk edebiyatı alanlarında verilecek. 

İlk kez 2017 yılında yetişkin edebiyatı alanında verilen Tudem Edebiyat Ödülleri, 17. yılında çocuk edebiyatı alanında resimli kitap dalında, yetişkin edebiyatı alanında ise roman dalında eserlere verilecek.

Eş zamanlı olarak düzenlenecek yarışmalarda birincilere 10.000 TL, ikincilere 7.500 TL, üçüncülere 5.000 TL para ödülünün yanı sıra, İzmirli heykeltıraş Ozan Ünal tarafından tasarlanan ödül heykelleri verilecek.

Son katılım tarihi 1 Kasım 2019 olan yarışmada ödül alan eserlerin Tudem Yayın Grubu’nun Delidolu ve Tudem Edebiyat markaları tarafından yayıma hazırlanması planlanıyor.

Tudem Yayın Grubu’nun 35 yıllık yayıncılık birikiminin en değerli meyvelerinden biri olan Tudem Edebiyat Ödülleri, tarafsız duruşu, nitelikli eserleri ön plana çıkaran yapısıyla edebiyat dünyasının önemli referanslarından biri olma özelliği taşıyor.

Son Başvuru Tarihi: 01 Kasım 2019 Cuma

Sonuçların Açıklanma Tarihi: 10 Nisan 2020 Cuma

Seçici Kurul:

Çocuk Edebiyatı Seçici Kurul:
Ayfer Gürdal Ünal, Can Göknil, Deniz Üçbaşaran, M. Banu Aksoy, Sedat Sever

Yetişkin Edebiyatı Seçici Kurul:
Asuman Kafaoğlu-Büke, Beliz Güçbilmez, Ceyhan Usanmaz, Hüseyin Kıran, Oylum Yılmaz

[Detaylar ve başvuru için](https://www.tudem.com/tudem-edebiyat-odulleri.aspx?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}
