---
layout: post
title: "İlkyaz Genç Yazarlar Platformu"
description: "kısa öykü yarışması 2019, şiir yarışması 2019, para ödüllü yarışmalar 2019, kısa hikaye yarışması"
category: articles
tags: [genç, hikaye yarışması, şiir yarışması]
comments: true
image: "https://firebasestorage.googleapis.com/v0/b/edebiyat-yarismalari.appspot.com/o/ilkyaz-kisa-oyku-siir-yarismasi.jpg?alt=media&token=e4011f30-24ca-45a5-aa8f-1ce69f1fc5fe"
---

Başvuru tarihi: Genç yazarların başvurularına daima açıktır. 
PEN International Uluslararası Yazarlar Birliği’nin desteğiyle yayın hayatına başlayan İLKYAZ Platformu Türkiye’den 35 yaş altı genç yazar ve şairlere çağrıda bulunuyor. 
İlkyaz Projesi, Aralık 2018’de Türkiye’deki 35 yaş altı genç yazar ve şairleri teşvik etmek ve onların eserlerini farklı dillere çevirerek uluslararası düzeyde tanıtımını yapmak gayesiyle yayın yolculuğuna başladı. 
Proje kapsamında her ay seçilen 3 (üç) genç yazarın eserleri İlkyaz tarafından önce İngilizceye, ardından farklı bir ülkenin PEN Merkeziyle işbirliği yapılarak her ay değişen ikinci bir dile çevriliyor. Böylece genç yazar ve çalışmasının uluslararası düzeyde tanıtımının yapılması sağlanıyor. Projenin başlangıç ayı olan Aralık ayında bu işbirliğine Norveç PEN ile başlandı ve seçilen üç eser İngilizcenin yanı sıra Norveççeye de çevrildi. Ocak ayında PEN Almanya, Şubat’ta ise Belçika/Flemen PEN ile devam edildi. Mart ayı eserleri için aynı rolü PEN Fransız Merkezi üstlenerek eserleri Fransızcaya çevirirken, Nisan ayı içinse bu görev PEN Güney Afrika’daydı. Mayıs ayında genç yazarların eserleri İskoçya’da, İskoç PEN tarafından tanıtılmıştı. Haziran ayı eserleri ise İngilizcenin yanı sıra Katalancaya çevrilerek Katalan PEN tarafından tanıtıldı. Uluslararası proje diğer aylar da Türkiye’den 35 yaş altı genç kalemlerin başvurularına açık olacak. 
Ege Dündar tarafından başlatılan, yönetiminde Irmak Ertaş’ın, Danışma Kurulunda ise Halil Gediz ve Özge Sargın’ın olduğu İlkyaz’a **ilkyaz2018@gmail.com** e-posta adresi üzerinden adınız soyadınız, yaşınız ve kısa öykü/şiirlerinizi ulaştırarak başvuru sağlayabilirsiniz. Proje kapsamında yayımlanan yazıların ve diğer kazanımların yıl sonunda kitaplaştırılması planlandığı projede ayrıca seçilen her yazara 300 liralık honorarium ödemesi yapılıyor. 

[Başvuru için](https://www.ilkyaz.world/ilkyaznedir/?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}{:class="gtag"}
