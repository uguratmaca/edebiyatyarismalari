---
layout: post
title: "9. Mevlana Liselerarası Şiir Yarışması"
description: "2019 güncel şiir yarışmaları, para ödüllü şiir yarışmaları 2019"
category: articles
tags: [eylül 2019, şiir yarışması, lise]
comments: true
lastDate: 1574456400
dateHuman: "23 Kasım 2019"
attendance: "E-Posta"
price: "15 Bin TL'dir"
---

Osmangazi Belediyesi’nin Mevlana’nın dünyaya yayılan felsefesini gençlerin hafızalarına ve ruhlarına işlemek amacıyla bu yıl 9’ncusunu düzenlediği Liselerarası Mevlana Şiir Yarışması başlıyor.

İl Milli Eğitim Müdürlüğü ile Mevlana Kültürünü Tanıtma ve Yaşatma Derneği işbirliğinde düzenlenen **Liselerarası Mevlana Şiir Yarışması**’nın tanıtım toplantısı Sümbüllü Bahçe Konağı’nda gerçekleşti. Edebiyat dünyasına yeni eserler kazandırmak, çocukların manevi dünyasını zenginleştirip onlara Mevlana’yı tanıtmak amacıyla bu yıl konusu serbest olarak belirlenen şiir yarışmasının tanıtım toplantısına Osmangazi Belediye Başkanı Mustafa Dündar’ın yanı sıra Mevlana Kültürünü Tanıtma ve Yaşatma Derneği Başkan Yardımcısı Ömer Eşer, yarışmanın jüri üyelerinden edebiyat araştırmacısı Prof. Dr. Nesrin Karaca, şair Metin Önal Mengüşoğlu ile Mustafa Başpınar katıldı.

 “Kültürümüze Değer Katarak Geçmişi Geleceğe Taşıyoruz”

**Liseler Arası Mevlana Şiir Yarışması**’na katılan gençlerin yeteneklerini keşfetme imkanı bulduğunu belirten Osmangazi Belediye Başkanı Mustafa Dündar, aynı zamanda yeni şairlerin Türk edebiyatına kazandırılmasına zemin hazırladıklarını söyledi. Dündar, “Belediye olarak rutin çalışmalarımızın yanı sıra kültürel faaliyetlerimizle dikkat çekiyoruz. Yıl içerisinde düzenlediğimiz panellerimiz, sempozyumlarımız, edebiyat yarışmalarımız ile uluslararası çalışmalara imza atıyor ve sınırları aşıyoruz. Ayrıca çıkan bu güzel eserleri kitap haline getiriyoruz. Kültürümüze ve sanatımıza değer katarak, geçmişi geleceğe taşıyoruz. Her yıl büyük bir ilgiyle devam eden yarışmamız da bu çalışmamızın bir sonucu. 23 Kasım’da son bulacak müracaat öncesi tüm gençlerimizi yarışmaya davet ediyorum. Güzel eserlerin ortaya çıkacağına yürekten inanıyor, başarılar diliyorum” dedi.

Yarışmanın müracaatları, **mevlanasiiryarismasi@osmangazi.bel.tr** adresine e-posta yoluyla yapılacak. Yarışmaya katılmak isteyen genç şairler, 270 70 42 numaralı telefondan ayrıntılı bilgi alabilecek. Yarışma sonunda ise birinciye 5 bin TL, ikinciye 4 bin TL, üçüncüye 3 bin TL ve üç mansiyon ödülleri için de biner TL verilecek.

Osmangazi Belediyesi

Basın Yayın ve Halkla İlişkiler Müdürlüğü 

[Başvuru için](http://www.osmangazi.bel.tr/tr/haber/osmangazide-mevlana-siir-yarismasi-basliyor?utm_source=edebiyatyarismalari.com&utm_medium=affiliate&utm_campaign=cpc){:rel="nofollow"}{:target="_blank"}
