---
layout: post
title: "Kanes Yayınları 2. Çocuk Edebiyatı Yarışması"
description: "roman yarışması 2020, para ödüllü yarışmalar 2020, kanes yayınları"
category: articles
tags: [nisan 2020, genel, roman yarışması]
comments: true
lastDate: 1587589200
dateHuman: "23 Nisan 2020"
price: "1000 TL'dir"
comTopic: "Serbest"
attendance: "E-Posta"
requirements: "Yarışmaya katılacaklar 18 yaşından büyük olmalıdır"
---

Yarışmanın Amacı:
Çağdaş Çocuk Edebiyatına özgün eserler kazandırmak amacıyla düzenlenen serbest temalı Çocuk Edebiyatı yarışmamız, şartname koşullarına uyan tüm katılımcılara açıktır. İşbu şartnamede katılımcılar Eser Sahibi olarak anılacaktır.

Şartlar:
1- Yarışma 18 yaşın üzerinde olan ve şartname koşullarına uyan tüm yazarlara açıktır.
2- Yarışmaya Kanes Yayınları çalışanları, yazarları ve Seçici Kurul üyelerinin kendileri ve birinci dereceden yakınları katılamaz.
3- Eser Sahibi, şartname koşullarını peşinen kabul etmiş sayılır.

Eser Nitelikleri:
1- Eserin dili Türkçe olacaktır.
2- Yarışmada herhangi bir tema sınırlaması yoktur.
3- Eser 8-12 yaş grubu çocuklara hitap edecek nitelikte olmalıdır.
4- Yarışmaya gönderilen eserler herhangi bir mecrada katiyen yayımlanmamış olmalı ve yayımlanmak üzere Eser Sahibine yasal sorumluluk getiren bir sözleşmesi bulunmamalıdır.
5- Eser Sahibi gönderdiği dosyanın özgün olduğunu, telif yasasını bağlayıcı herhangi bir yapıtı çağrıştırmadığını, kopya olmadığını beyan eder.
6- Edebi değeri olmayan; içeriğinde cinsiyetçi, ırkçı ayrımcılığa yönelik suç unsurları ve nefret söylemi tespit edilen dosyalar elenecektir.
7- Eser Sahibi tarafından yazıldığı kabul edilen metin daha önce herhangi bir yarışmadan ödül almamış olmalıdır. Kanes Yayınları tarafından kitap haline getirilmek üzere ayrıca sunulacak 5 yıllık sözleşmeyi peşinen kabul etmiş sayılır. Eser Sahibi sözleşme şartlarını kabul etmediğinde Kanes Yayınlarının eseri yayımlamama hakkı saklıdır. Bu konuda Seçici Kurul’un herhangi bir sorumluluğu yoktur.
8- Alıntı ve kopyalama usulüyle başkaları tarafından yazılan metin olduğu tespit edilen eserler değerlendirme dışı tutulacaktır.
9- Eser, kitap haline getirildikten sonra üçüncü şahıslar tarafından Eser Sahibine telif hakkı iddiası ile açılan davalardan Kanes Yayınları sorumlu olmayacak, ödenen ödül %50 fazlasıyla talep edilecektir.
10- Maddi ödül almadan yayımlanmaya değer görülen eser için de 8. Madde hükümleri geçerlidir. Eser Sahibi, Kanes Yayınlarının belirlediği zararı geri ödemekle yükümlüdür.
11- Yarışmaya katılacak dosyanın biçimsel özellikleri aşağıdaki maddelerde belirtildiği gibi olacaktır.
    a) Bilgisayarda, Microsoft Word belgesi olarak A4 boyutunda, sağ-sol ve alt-üst kenar boşlukları 2,5 santimetreyi geçmeyecektir.
    b) Eser, Times New Roman yazı fontuyla, 12 (on iki) punto, 1,15 satır aralığı ile yazılacaktır.
    c) Eser en az 20.000 kelimeden oluşmak zorundadır.

Eserin Teslimi:
1- Eser Sahibi, şartname ekindeki Taahhütnameyi doldurup imzaladıktan sonra tarayıcıda taratıp dosyayı, bir adet fotoğrafını ve biyografisini Eser dosyasıyla birlikte, **yarisma@kanesyayinlari.com** adresine e-posta ile gönderecektir.
2- Birden fazla yazarı olan eserler kabul edilmeyecektir. Elden veya kargo ile eser teslimi kesinlikle kabul edilmeyecektir.
3- Yarışmaya son katılım tarihi 23.04.2020 Perşembe günüdür. Bu tarihten sonra gönderilen eserler değerlendirmeye alınmayacaktır.

Değerlendirme:
1- Eser, ön eleme kuruluna gönderilecek ve puanlanması istenecektir. 80 üzerinde puan alan 30 eser Seçici Kurula gönderilecek ve Final Değerlendirmesi yapılacaktır. Eşit puan almış eser olursa yeniden değerlendirmeye tabi tutulacaktır.
2- Seçici Kurul, ödüle değer eser bulamadığında Yayın Kurulu basım için en iyileri hakkında yazarlarıyla ön görüşme hakkını saklı tutar.
3- Sonuçlar 01.07.2020 tarihinde açıklanacaktır.

Ödüller:
Birincilik Ödülü: 1.000 TL
1- Ödüle layık görülen eser Kanes Yayınları etiketiyle 2020 Tüyap İstanbul Kitap Fuarına kadar kitap olarak basılacaktır.
2- Ödül kazanan eserlerin yayın hakları 5 (beş) yıl süreyle Kanes Yayınları-Miranka Basım Yayım Dağıtım San. Tic. Ltd. Şti’ye devredilmiş olacaktır. Yayımlanmaya karar verilmesi halinde 5846 Sayılı FSEK çerçevesinde telif sözleşmesi imzalanacaktır.
3- Kanes Yayınları, ödül alan dosyaları yayımlamak zorunda olmadığı gibi ödül almayanlardan da seçki yapma hakkını saklı tutar. Bu durumda Yayın Kurulu tarafından seçilen eserler de yayımlanmak üzere Eser Sahibi ile görüşme yapılabilir. İki kurul birbirinden bağımsızdır

[Taahhütname](https://firebasestorage.googleapis.com/v0/b/edebiyat-yarismalari.appspot.com/o/kanes-yayinlari-cocuk-edebiyati-taahh%C3%BCtname.pdf?alt=media&token=5f01c632-02ab-445d-b158-ae5be92f329a){:rel="nofollow"}{:target="_blank"}
